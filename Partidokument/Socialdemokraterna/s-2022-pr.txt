Människan ska vara fri att utvecklas som individ, råda över sitt eget liv, forma sin tillvaro efter
egna önskningar och påverka det egna samhället. Denna frihet ska gälla alla. Därmed är jämlikhet 5 frihetens förutsättning. Socialdemokratin vill avlägsna de ekonomiska, sociala och kulturella
hindren för människors frigörelse.
En klok hushållning med jordens resurser är förutsättningen för mänsklighetens framtid. Den
ekonomiska utvecklingen måste vara i samklang med det ekologiskt hållbara. Vetenskapen är 10 mycket tydlig och det finns inget utrymme för tvekan. Vi behöver göra allt vi kan för att hålla
världen inom 1,5-gradersmålet. Vi socialdemokrater driver på för att Sverige ska vara världsledande i den gröna industriomställningen. I Sverige görs nu stora satsningar, inte minst inom industrin och i transportsektorn, för att minska utsläppen. Men klimatarbetet måste genomsyra alla relevanta områden, och klimatet känner inga landsgränser. Vi ska fortsätta att driva på den gröna
15 omställningen, sätta press på de stora utsläppsländerna att leva upp till Parisavtalet, och bistå länder som behöver hjälp med att minska sina utsläpp. Grunden till vårt välfärdssamhälle har byggts på hög tillväxt, hög sysselsättning och en snabb omställning från gammal teknik till nya jobb. Klimatomställningen innebär att vi har en historisk möjlighet att genomföra åtgärder som både minskar utsläppen och ger jobb i hela landet.
20
Klimatutmaningen har en tydlig relation till jämlikhet och jämställdhet. Både faktisk klimat- påverkan och förutsättningarna för att begränsa den är ojämnt fördelade. Omställningen är därmed inte bara vår tydligaste solidaritet med kommande generationer. Den måste också ske på ett sätt där vi visar solidaritet med varandra nu, genom att genomföra den på ett rättvist sätt
25 som ökar jämlikheten och jämställdheten. Detta är ett samhällsbygge som vi bara kan klara tillsammans. Klimatförändringarna är vår tids ödesfråga.
Den globala pandemins utbrott 2020 har fördjupat flera tidigare brister i samhället. Arbetsvillkor
och ställning på arbetsmarknaden, liksom underliggande hälsa och familjesituation, gör att vi
30 påverkas mycket olika. Revorna i välfärden och i tryggheten har blivit tydligare, och klyftorna har
ökat. Men det har även styrkan när vi har arbetat tillsammans för att klara krisen. Den svenska modellens grundläggande styrkor är fortfarande så stora att de också kan utgöra lösningen på de problem vi står inför.
35 De senaste åren har visat att en politik för ökad jämlikhet och jämställdhet är möjlig även i
svåra lägen. Många fler har gått till jobbet jämfört med tiden under de borgerliga regeringarna. Välfärden har fått kraftiga förstärkningar. Riktade satsningar för de arbetstagare, pensionärer och föräldrar som har det sämst ställt har kunnat genomföras. Bostadsbyggandet har ökat väsentligt. Fackliga organisationer, arbetsmarknadens parter och folkrörelsesverige har fått delta i
40 utformningen av politiska beslut, och vara med och ta ansvar. Vi står fast vid vår övertygelse om att vi i Sverige måste ta oss an de stora samhällsproblemen tillsammans. Demokrati är både ett medel och ett mål.
3

Samtidigt har klassklyftorna ökat under lång tid. Skillnaderna mellan vanliga löntagare och de som har ansenliga kapitalinkomster har vuxit. Skillnaden mellan att ha ett tryggt och fast jobb, och att gå från deltidsjobb till deltidsjobb eller inte komma in i arbetslivet alls, har också blivit allt större. Det här drabbar särskilt de som arbetar i service- och välfärdsyrken, ensamstående
5 föräldrar, nyanlända, funktionshindrade och de som drabbats av sjukdom. Det motverkar jämställdheten och förstärker patriarkala strukturer. Vuxna som lever i utsatthet och fattigdom delar det med sina barn, och risken är påtaglig att det går i arv i generationer. Klyftorna mellan stad och land har vuxit, liksom klyftorna mellan olika delar av städerna.
10 Vi socialdemokrater kan aldrig acceptera en sådan samhällsutveckling. Klyftorna måste minska. Makt, möjligheter och ansvar ska ges och fördelas jämställt mellan kvinnor och män. Alla oavsett kön ska mötas av samma förväntningar, uppmuntran och stöd. Den stora majoriteten måste få en större del av de stora värden vi skapar tillsammans. Ansvaret för att finansiera en generell och gemensam välfärd ska bäras mer solidariskt. Gemensamma beslut och människors behov ska vara
15 överordnat marknadskrafterna. Välfärden ska alltid organiseras och fördelas utifrån behov, och välfärdens resurser ska gå just till välfärden – inte till privata vinster. Löntagarna och deras fackliga organisationer ska ha insyn och inflytande både på arbetsmarknaden och i samhällsutvecklingen
i stort. Demokratin ska tryggas och fördjupas. Konservativa och auktoritära partier och strömningar som motsätter sig jämställdhet, trygghet och inflytande för vanliga löntagare, och
20 som pekar ut enskilda grupper som mindre värda, ska motverkas med full kraft. Sverige ska hålla samman.
Varje barn i Sverige ska ha en trygg uppväxt; fysiskt, psykiskt och ekonomiskt. Det är fortfarande
alldeles för många beslut som fattas utan analys eller med tillräcklig hänsyn till hur det påverkar 25 barns förhållanden. Barn ska få växa upp som jämlikar, och där samhället gör stora ansträngningar för att visa på så många möjligheter att de kan forma sin egen framtid. Vi ska tro på barnen, så att
de vågar tro på sig själva.
Det viktigaste för att förverkliga ett tryggare och mer jämlikt Sverige är att öka sysselsättningen. 30 Egen försörjning ger självkänsla och framtidstro. Vetskapen om att alla gör sin del efter förmåga
stärker sammanhållningen och solidariteten med andra. Därför vill vi göra stora satsningar för en rättvis omställning till ett klimatneutralt samhälle med för full sysselsättning, en förstärkt välfärd och ökad trygghet.
35 Välfärden kräver både att fler är med och arbetar i den, och att fler är med och finansierar den genom sitt arbete i andra sektorer. Arbete och utveckling ger sammanhållning och framtidstro, och vi ska göra vår del för att uppnå det. Vi bygger landet.
4

VI BYGGER LANDET STARKT OCH HÅLLBART Full sysselsättning
5
Arbete gör oss till en del av en gemenskap, där man kan utvecklas och lära nytt. Det ger inkomst, möjlighet att leva friare, bestämma själv och planera framåt. Arbete är också grunden för den tillväxt som gör det möjligt att stärka välfärden och bygga ett starkare och mer jämlikt samhälle. Att alla som kan arbeta också gör det, är centralt för sammanhållning och ett brett stöd för ett
10 solidariskt samhällsbygge. Arbete är därmed både en rätt och en plikt.
Det övergripande målet för den ekonomiska politiken är full sysselsättning och vägen mot detta mål ska följas upp kontinuerligt. Människors vilja till arbete är samhällets viktigaste tillgång. För en hög sysselsättning krävs också utbildning, aktiv arbetsmarknadspolitik, en utbyggd välfärd som ger både
15 män och kvinnor möjlighet att arbeta, investeringar och handel med omvärlden. För oss är det prioriterat att staten fortsätter öka de generella statsbidragen och vi ska göra det på ett sådant sätt att kommuner och regioner får långsiktiga planeringsförutsättningar för att kunna möta befolknings- utvecklingen och kunna skapa fler välfärdsjobb i hela landet. Både välfärdens förstärkning och den klimatomställning vi är mitt uppe i är ett samhällsbygge som kräver mycket stora offentliga och
20 privata investeringar de kommande åren. Behovet av omställning är en möjlighet för Sverige att skapa jobb som bygger landet hållbart och visar vägen för andra länder. Takten i jobbskapandet ska öka, kompetensförsörjningen stärkas och arbetstagares möjlighet till utbildning vidareutvecklas.
Ordning och reda i de offentliga finanserna är solidaritet med kommande generationer. Starka 25 statsfinanser möjliggör förstärkningar till kommuner och regioner för att klara välfärden. Är
ekonomin inte långsiktigt hållbar är det välfärden, och den som behöver välfärden mest, som får betala priset. Därför behövs en ekonomisk politik som möjliggör fler investeringar men utan att välfärdens långsiktiga finansiering hotas. Det finanspolitiska ramverket är grundläggande för att säkerställa ordning och reda i finanserna, men det ger också stort handlingsutrymme för åtgärder
30 vid kris och nedgångar i ekonomin. Det finanspolitiska ramverket måste dock stegvis anpassas för varje tids utmaningar och förutsättningar. Vi vill därför tidigarelägga ordinarie översyn och övergå till ett balansmål för att frigöra mer utrymme för nödvändiga investeringar. Vi är även öppna för att lånefinansiera vissa strategiska infrastrukturprojekt med stor klimatnytta. Fler gröna investeringar ska också påskyndas, genom att utveckla statliga aktörer likt Europeiska
35 investeringsbanken, Nordiska investeringsbanken, Almi Företagspartner, Svensk Exportkredit och det nya systemet med gröna kreditgarantier genom Riksgälden. Även möjligheter till europeiska medfinansiering ska tas tillvara om det är fördelaktigt för Sverige.
Det övergripande syftet med skattesystemet är att det ska generera stabila och tillräckliga
40 skatteintäkter för finansieringen av gemensamma åtaganden. För att öka såväl jämlikheten som
att stärka välfärdens finansiering vill vi genomföra en omfattande översyn av systemets olika
5

delar. En modernisering av kapitalbeskattningen är särskilt prioriterad. Fokus ska ligga på att höja beskattningen av stora, men lågt beskattade kapitalinkomster, att bredda skattebasen, göra systemet enklare och mer likformigt samt minska möjligheter till skatteundandragande och aggressiv skatteplanering.
5
Svensk arbetarrörelse har en mycket lång tradition av att främja handel och motverka protektionism, eftersom en fri och rättvis handel ligger i löntagarnas intresse. Det skapar jobb med anständiga arbetsvillkor och bidrar till en hållbar ekonomisk utveckling. Hälften av Sveriges BNP kommer ur handel, och hälften av det utgörs i sin tur av utländska investeringar och
10 utländskt kapital. Det gör oss till ett av världens mest exportorienterade länder. Handeln och dess investeringar skapar bryggor mellan stad och land. Exporten och den nyindustrialisering som Sverige genomför och driver genom minskade utsläpp, förnybar el och effektiva industriprocesser, är också några av Sveriges främsta bidrag till den globala klimatomställningen.
15
och en av oss påverkas, men det är de mest utsatta i världen som drabbas hårdast. Världen blir allt 20 varmare, glaciärer smälter och översvämningar plågar många länder. Konsekvenserna av extrema
väderförhållanden syns också i Sverige genom skogsbränder och sinande brunnar, något som staten, kommunerna och regionerna måste rustas bättre för att kunna möta.
Omställningstakten måste öka, och vi socialdemokrater ska leda den gröna omställningen.
25 Parisavtalets 1,5-gradersmål ska styra Sveriges och EU:s klimatlagstiftning. Vi avvisar alla idéer om
att Sverige har gjort nog. Från och med nu och under det kommande decenniet ska investeringstakten öka kraftfullt. Vetenskapen lämnar inget utrymme för tvekan, fakta ligger på bordet – nu är tiden inne för handling för att fortast möjligt nå klimatmålen.
30 Marknaden kommer inte att lösa klimatkrisen. Alla har ett ansvar, men ansvaret kan inte vältras över på enskilda. Det krävs tydliga prioriteringar, investeringar och fortsatt utveckling. Möjligheten att ställa om är ojämlikt fördelad. De som står för de största utsläppen, och har bäst förutsättningar bör också åläggas det största ansvaret. Sverige har goda förutsättningar att vara pådrivande och leverera de innovationer som världen efterfrågar. En rättvis klimatomställning ger nya jobb och exportinkomster,
35 bättre hälsa och ökad jämlikhet. EU:s utsläppshandelssystem är ett kraftfullt instrument för att ställa om till en hållbar ekonomi. Höga ambitioner får inte ge konkurrensnackdelar, därför bör en gränsjusteringsmekanism införas för att motverka koldioxidläckage. Tillväxt, välfärd och klimat- omställning är inte bara förenliga med varandra, utan även varandras förutsättningar. Vi stärker vår konkurrenskraft, svenska jobb och resurserna till välfärden både genom att leda omställningen,
40 och genom krav på att varje land måste göra investeringar för att efterleva Parisavtalet.
Fler jobb ska vara gröna jobb
I dag lever vi över planetens tillgångar och förutsättningar. Klimatförändringarna är på riktigt. Var
6

Vi vill modernisera Sverige. Fler jobb ska bli gröna jobb, i nya och i befintliga verksamheter. I Sverige ska vi arbeta tillsammans för omställningen – näringsliv, akademi, civilsamhälle och det offentliga. Det ska vara attraktivt att investera i och utveckla produktion och tjänster i Sverige. Industrin är Sveriges tillväxtmotor, och industrins omställning ska främjas ytterligare genom att
5 industriklivet förstärks. Med en modern lagstiftning och en aktiv näringspolitik på både nationell och regional nivå ska tillståndsprocesser effektiviseras för både befintliga och nya verksamheter. Reglerna ska vara tydliga, transparenta, långsiktiga och förutsägbara. Vi ska ha fortsatt höga miljökrav och ny hållbar gruvverksamhet ska kunna öppnas för att säkra tillgång på för omställningen nödvändiga respektive innovationskritiska metaller och mineraler. En hållbar
10 besöksnäring ska fortsätta att utvecklas. De allra flesta nya jobb skapas i små- och medelstora företag. Vi vill skapa goda förutsättningar för Sveriges företagande, med fler företag som utvecklas och växer, är med i omställningen och anställer fler.
För att klara en hållbar resursförbrukning krävs att ekonomin blir mer cirkulär och att vår
15 konsumtion blir mer hållbar. Vi vill arbeta för att i bred politisk enighet ta fram konsumtionsbaserade
klimatmål som komplement i klimatpolitiken, för att underlätta en hållbar konsumtion. Regelverk och producentansvar ska stärkas, och varor måste i väsentligt högre grad designas och produceras så att de är möjliga att återvinna och återbruka. Information om såväl varors som tjänsters ekologiska avtryck ska bli vanligare – det ska bli lättare att göra rätt. Det ska ställas krav
20 på återvinning av allt återvinningsbart material, och med pant på allt fler produkter. Ny lagstiftning behövs inom EU och befintliga regler behöver skärpas. Så säkrar vi tillgången till kritiska material som är nödvändiga för att trygga vår välfärd. Vi stödjer ett införande av ett slutdatum för försäljning av nya fossildrivna bilar. Det ska ske på ett sätt så att industrin, människor i hela landet och samhället i stort får framförhållning och förutsättningar att ställa om. Reseersättnings-
25 systemet ska ta större hänsyn till de förutsättningar som gäller på landsbygden.
En av Sveriges största styrkor ligger i att de allra flesta vill vara en del av omställningen och bidra till den – i våra dagliga val, i vårt boende och på jobbet. Den kraften ska tas tillvara. Stödet till energieffektivisering och ombyggnation av bostäder ska förbättras. Det ska finnas goda förutsättningar
30 för lokal och småskalig produktion av el. Klimatpolitiken ska ha ett tydligt jämlikhetsperspektiv. Skatter och direkta stöd till de som har råd att göra klimatsmarta inköp och investeringar får inte utformas så att de bidrar till att klyftorna ökar.
Skogen, vårt gröna guld, spelar en central roll i klimatomställningen genom att ersätta fossila
35 produkter och som kolsänka. Ett aktivt skogsbruk som är klimatsmart och miljömässigt hållbart
samtidigt som det skapar jobb och hållbar tillväxt i hela Sverige, bygger vår nya växande bioekonomi. Bioenergin är en möjliggörare i den förnybara omställningen. Nya förnybara lösningar ska utvecklas för att bryta oljeberoendet. Förädlingsgraden ska öka och fler hus ska byggas i svenskt trä. Vi ska driva på för en global märkning av hållbart producerade råvaror. En klimatexportoffensiv ska
40 inledas så att svenskt kunnande och jobb kan minska de globala utsläppen från våra handelspartners. De allmänna pensionsfonderna ska vara hållbara, och statligt riskkapital och innovationsupphandling ska användas för att främja hållbara investeringar.
7

Socialdemokratin är en teknikoptimistisk rörelse, som med spänning följer utvecklingen av olika teknologier som kan bidra till klimatomställningen. Sverige ska ha ett robust elsystem med en hög leveranssäkerhet, en låg miljöpåverkan och el till konkurrenskraftiga priser. Det skapar långsiktighet och tydlighet, och bidrar till nya jobb och investeringar. Investeringarna i förnybar energiproduktion
5 ska öka i såväl storskalig som småskalig utbyggnad, i moderniseringar och effekthöjningar. För att åstadkomma detta ska incitament till kommuner och lokalsamhällen utredas. Inte minst har de lokala och regionala energiföretagen en viktig roll, och branschernas kompetensförsörjning ska säkras bättre. Sverige behöver en fortsatt produktion av fossilfri planerbar el. Kärnkraften är en viktig del av svensk elproduktion och kommer sannolikt att fortsätta vara det under lång tid
10 framöver. Genom fortsatt utbyggnad av förnybar energi, energieffektivisering, energilagring och ökad flexibilitet i elsystemet ska vi se till att rätt förutsättningar finns på plats för att möjliggöra en successiv utfasning av kärnkraften, samtidigt som vi behåller en trygg elförsörjning. En central åtgärd är att förstärka elnätet i hela landet och takten i elnätsutbyggnaden ska minst fördubblas. En nationell elektrifieringsstrategi ska ge långsiktiga förutsättningar för att kunna möta ett kraftigt
15 ökat behov av el genom ökad elproduktion– det är avgörande för att transporter och tung industri ska kunna ställa om.
Den biologiska mångfalden är en förutsättning för mänskligt liv. Fungerande ekosystem ger ökat
skydd till skördar, pollinering av växter, mat från haven, rent dricksvatten och de bidrar till ett 20 stabilare klimat. Sverige ska aktivt motverka artutrotningen både globalt och här hemma. För
detta behövs tydliga regler för bevarande av särskilt känsliga naturmiljöer, ett hållbart jordbruk och fiske, och att skogsnäringen också skapar miljö- och klimatnytta. Vi ska öka ambitionerna för en bättre havsmiljö med avsevärt lägre förekomst av mikroplaster, minskad övergödning och för att fasa ut PFAS och andra farliga kemikalier. Med sin långa ostkust är Sverige särskilt beroende av
25 kraftfulla åtgärder för Östersjöns miljö.
Klimatomställningen är ett samhällsbygge. Ingen enskild och inget enstaka företag kan ensamt åstadkomma det som krävs. Omställningen ska ske så att den fungerar i varje del av vårt land, genom att alla kan vara med, ha inflytande och komma med initiativ. Att arbetet sker tillsammans
30 i kommuner och stadsdelar, folkrörelser och föreningsliv, och med en stark ställning för arbetstagarna och samverkan mellan arbetsmarknadens parter, bidrar till att Sverige kan lyckas. Klimatfrågan kommer att vara ännu mer påtaglig för varje ny generation. Barn och unga måste få goda kunskaper om vad som kan göras – själva, tillsammans med andra, och genom demokratiskt fattade beslut.
35 En klimatomställning där alla kan delta och ställa om efter förmåga, och som säkrar och ger arbetstillfällen, är också grunden för den breda uppslutning som gör att omställningen är demokratisk och socialt hållbar. Det starka samhället ska finnas där så att man kan gå från den gamla tekniken till de nya jobben. Att försämra tryggheten gör oss inte anställningsbara, bara fattiga. Otrygghet hotar klimatomställningen. Genom en investeringsdriven omställning som
40 finansieras gemensamt kan vi både ställa om till ett fossilfritt välfärdsland, stärka vår tillväxt genom klimatsmart innovation, och minska klyftorna. Så ska vi bygga världens första fossilfria välfärdsland.
8

En hållbar infrastruktur som bygger samman Sverige
Människor i hela landet kan vittna om hur viktig en väl utbyggd infrastruktur är. Till
infrastruktursatsningar knyts framtidstro, med ett starkare samhälle, nybyggda skolor och 5 bostäder, fler jobb och förbättrade pendlingsmöjligheter, och klimatsmarta transporter.
Det är bara med stora investeringar som vi kan klara detta - i ny järnväg för att möta kapacitets- bristen, i förstärkt väg- och järnvägsunderhåll, i elvägar och laddinfrastruktur för att säkra elektrifiering av fordonsflottan, och genom att bana väg för eldrift, vätgas och andra hållbara
10 drivmedel även till sjöfarten och flyget. Transportslagen hänger ihop och är beroende av varandra.
Investeringar i infrastruktur är en förutsättning för att Sverige ska klara såväl befolkningsökning, tillväxt, kunna nå klimatmålen och bli världens första fossilfria välfärdsland. Då stärker vi också jämlikheten och möjliggör för människor att leva och försörja sig i hela landet. Investeringar
15 sluter klyftor mellan stad och land. Nu skärper vi styrningen så att klimatmålen ska väga tyngre vid planering av infrastruktur.
Vi ska driva på den tekniska utvecklingen av infrastruktur, fordon och styrmedel för ett hållbart
resande. En ambitiös reduktionsplikt, med ökande inblandning av biobränsle i bensin och diesel, 20 ska göra att varje bilägare oavsett motor kan vara en del av omställningen. En nationell och
täckande plan för el-laddning ska förverkligas. Elvägar och laddinfrastruktur måste utvecklas för att elektrifieringen, oavsett fordonstyp, ska bli effektiv och sammanhållen.
Planeringen av infrastrukturen ska utgå från både kvinnors och mäns möjligheter och behov på 25 ett jämställt sätt. Gång, cykel- och kollektivtrafik ska stimuleras i hela landet. Inte minst är det
viktigt att kollektivtrafiken byggs ut och görs mer tillgänglig för fler, och att arbetspendlingen fungerar även på obekväma arbetstider. Vi vill se avgiftsfri kollektivtrafik för ungdomar under sommaren. Möjligheten till avgiftsfri kollektivtrafik för ungdomar under hela året ska utredas. Vi vill även se förstärkta investeringar i vägnätet, inte minst för att minska olyckorna i trafiken.
30 Vi vill att Nollvisionen ska förverkligas med investeringar i förbättrad vägstandard istället för generella hastighetssänkningar.
Att utveckla godstransportnätet är centralt för Sverige som exportnation och av klimatskäl.
Ännu mer gods ska läggas över på järnväg och sjöfart och bättre kopplas ihop med övriga Europa. 35 De svenska hamnarnas konkurrenskraft ska stärkas och deras roll i transportsystemet utvecklas.
Inlandssjöfartens möjligheter att flytta gods från väg till sjövägar ska utvecklas.
Arbetet med nya stambanor ska fullföljas samtidigt som befintliga stambanor och övriga
järnvägsstråk rustas för framtiden. Hela Norrbotniabanan ska färdigställas. Vi vill se fortsatta 40 investeringar i infrastruktur i hela landet, såväl i städer som på landsbygden. Utbyggnaden behövs för att öka kapaciteten i vårt transportsystem, knyta landets regioner närmare varandra
9

och bidra till stadsutveckling, bostadsbyggande, större arbetsmarknadsregioner och den gröna omställningen. Det är också viktigt med gränsöverskridande infrastruktur så att vi kan knyta samman de nordiska länderna ännu bättre genom hållbara transporter.
5 Flyget kommer fortsätta att vara ett viktigt transportmedel för att hålla samman landet, men det ska bära sin miljöpåverkan bättre. Arbetet med att göra flyget hållbart ska fortsätta, både genom utveckling av el-flygplan och biobränslen och skärpta styrmedel. Det ska finnas en hållbar och tillgänglig flyginfrastruktur i hela landet. Kapaciteten för inrikesflyg på Arlanda ska säkras för att skapa förutsättningar för att lägga ner Bromma flygplats. Ett välfungerande nät för
10 beredskapsflygplatser för ambulansflyg, brandflyg och höjd beredskap ska vidmakthållas.
Kommuner och regioner ska involveras tidigt och i nära dialog i all nationell planering för att maximera den lokala och regionala samhällsnyttan i underlag och beslut om olika investeringar. Det ska vara ordning och reda när investeringar görs. En bättre kostnadskontroll med
15 transparens kring orsakerna till kostnadsökningar är helt nödvändigt för att klara en uthållig utbyggnad av landets infrastruktur. Vi ska få en mer socialt hållbar upphandling, tydliga krav även på underleverantörer, schysta villkor för arbetskraftsinvandring och både krav och bättre förutsättningar för ett aktivt arbetsmiljöarbete. Så stärks trygghet och inflytande för löntagarna inom flera stora branscher.
20
Den mest tidsbesparande och miljövänliga resan är den som inte behöver göras alls. Digitalisering och it-redskap stärker också möjligheten att leva och arbeta i hela landet oavsett var ens arbetsplats ligger. Distansarbete ska möjliggöras för fler. Utbyggnaden av fast och mobilt bredband
ska fullföljas i hela landet, och det offentliga, har ett ansvar där marknaden inte räcker till.
25 Digitaliseringen av välfärdstjänster och myndighetskontakter ska fortsätta och kvalitetssäkras, och den digitala klyftan mellan grupper och generationer ska slutas.
De globalt dominerande digitala plattformarna och företagen har en allt starkare ställning.
Det innebär uppenbara risker för människors integritet och utsatta konsumenter. Det påverkar 30 också strukturer inom näringslivet med ökad monopolisering och risk för minskad innovation.
Utvecklingen driver också på framväxten av osäkra anställningar. Att ett antal onlineplattformar inte bara är marknadsaktörer utan också övervakar och reglerar andra företags beteende
på hela marknadsområden talar även det för en stärkt reglering. Särskilt på europeisk nivå bör konkurrenslagstiftningen utvecklas och skärpas, och fokusera mer på integritet och
35 monopolställningar. Lagstiftningar ska ses över så att innovation och framväxten av nya aktörer och tjänster inte hämmas. Sammantaget behöver den politiska, ekonomiska och kulturella makten hos de stora digitala plattformarna stävjas.
10

Alla jobb ska vara trygga jobb
Arbete ska stärka den som arbetar – alla jobb ska vara bra jobb. Allt fler nya arbetstillfällen, inte
minst för nyanlända och för unga, innebär osäkra anställningar eller arbeten som man inte kan 5 försörja sig på. Vi vill se en arbetsmarknad med fler trygga anställda. Det handlar både om att
möta den snabba omställningen där kraven på rätt kompetens hela tiden ökar och att komma åt otyget med sms-anställningar, hyvling och otrygga anställningsformer. Vi kan aldrig acceptera att arbeten är farliga för ens fysiska och psykiska hälsa, vare sig på grund av arbetets innehåll eller anställningsvillkoren i sig. Därför är vårt mål en nollvision mot dödsolyckor och mot dödsfall
10 på grund av jobbet. För att nå dit krävs att alla arbetsgivare tar sitt arbetsmiljöansvar och bidrar till ett hållbart arbetsliv. Arbetskläder är en jämställdhetsfråga. Vi socialdemokrater kommer att verka för att kvinnor och män som jobbar i offentlig sektor har lika tillgång till arbetskläder och arbetsskor. När arbetsmarknaden förändras måste lagstiftning, kontroller och det förebyggande arbetsmiljöarbetet utvecklas med det.
15
Normen på svensk arbetsmarknad ska vara att anställningar är tillsvidare på heltid och omfattas av kollektivavtal. Fler ska kunna arbeta heltid, inte bara ha en heltidsanställning i grunden. Visstidsanställningar ska snabbare övergå i en tillsvidareanställning och tidsbegränsade anställningar ska alltid vara objektivt motiverade. Det ska inte vara möjligt att täcka ett
20 stadigvarande arbetskraftsbehov med inhyrning. Vi vill att välfärdssektorn ska gå före och nå
ett mål under nästa mandatperiod om att minst 90 procent av alla välfärdsarbetare ska ha en tillsvidareanställning på heltid. Det uppsatta målet kräver en hållbar arbetstidsförläggning med fokus på friska arbetsplatser och friska arbetstagare. Arbetsgivare inom offentlig sektor ska vara ett föredöme. Möjligheten för långtidsarbetslösa att få subventionerad anställning bör utvidgas även
25 till deltidsarbetslösa efter en viss tid. Arbetsgivaransvaret ska vara tydligt även inom gig-tjänster. För att inte ofrivilligt egenföretagande ska användas som ett sätt att kringgå arbetsgivaransvar ska F-skattsedlar kunna kontrolleras bättre och återkallas vid missbruk. Myndigheterna bör även få bättre möjligheter att kontrollera tillstånd och intyg för utländsk arbetskraft.
30 Förmågan att ställa om från gammal till ny teknik och från gamla till nya jobb, är något som har gjort Sverige till ett av världens mest innovativa och konkurrenskraftiga länder. Strukturomvandlingen går allt fortare och möjligheterna att vidareutbilda sig, yrkesväxla och utveckla sin kompetens under ett helt yrkesliv är en tydlig maktfråga. Vi ska säkra omställningsförmåga, konkurrenskraft och svenska jobb. Partsöverenskommelsen och de reformer som vi socialdemokrater presenterat för omställ-
35 ningsstudiestöd ska genomföras fullt ut. Ett nytt studiestöd ska införas tillsammans med fler utbild- ningsplatser som gör det väsentligt enklare att utbilda sig mitt i livet för att stärka ens ställning på arbetsmarknaden. Alla arbetstagare, oavsett om man jobbar heltid eller deltid, och om man är visstids- anställd eller fast anställd, ska kunna få omställningsstöd när anställningen är på väg att upphöra.
40 Människors egen organisering och solidariteten mellan arbetstagare är den bästa garanten för trygga och säkra jobb. Både i Sverige och i EU värnar vi den svenska modellen och parternas
11

självständiga roll att avgöra löner och villkor i förhandlingar. Vi kommer aldrig att acceptera lagförslag från EU som står i strid med parternas rätt att förhandla. Vi behöver därför arbeta
för att stärka förståelsen inom EU för den svenska modellen. Det ska införas en skattereduktion för medlemskap i arbetslöshetsförsäkringen och nästa steg är en skattereduktion även för
5 fackföreningsavgiften. Unga som gör inträde på arbetsmarknaden måste få tillräckliga kunskaper om den svenska partsmodellen som del av sin gymnaiseutbildning. Skyddsombudens befogenheter, reella anställningstrygghet och kompetensutveckling inom sitt uppdrag ska
stärkas. Rätten att granska villkor och motverka exploatering av arbetstagare ska värnas även på arbetsplatser där fackligt medlemskap saknas. Arbetet med att bekämpa människoexploatering ska
10 intensifieras. Myndigheterna ska kunna arbeta effektivt och företag ska kunna konkurrera på lika villkor. Arbetslivskriminalitet ska inte finnas på svensk arbetsmarknad och offentliga arbetsgivare och upphandlare ska vara föredömen i att verka för en sund konkurrens. Det ska aldrig löna sig att begå brott eller skaffa sig konkurrensfördelar genom att försumma de anställdas rätt till en trygg arbetsmiljö. Arbetskraftsinvandring ska endast ske i bristyrken och arbetstagarnas trygghet
15 stärkas. Arbetsmarknadens parter ska ha en aktiv roll när behovet ska bedömas. All form av diskriminering ska motverkas kraftfullt.
Plikt och rätt
20
Alla ska ges möjlighet att försörja sig själva, och alla har ett ansvar att anstränga sig för att få ett arbete. All arbetslöshet är en förlust för hela samhället, och därför ska vi stödja varandra att komma i arbeten med goda villkor. Arbetslöshet beror sällan på brist på vilja, utan på att man saknar rätt kompetens och utbildning. Det är inte sänkta löner eller osäkrare anställningar som
25 motverkar arbetslöshet – det skapar bara otrygghet, svårigheter för ens familj eller för att kunna bilda familj, och en lägre livslön och pension. Den som blir arbetslös ska möta både tydliga krav och ett starkt stöd, inte fattigdom och hopplöshet.
Möjligheten att utbilda sig, med ett tydligt fokus på bristyrken, ska öka på alla nivåer.
30 Kunskapslyftet ska fortsätta, med en bättre kommunal samverkan och regional dimensionering av gymnasial utbildning utifrån arbetsmarknadens behov, en kraftig utbyggnad av yrkesvux och yrkeshögskola och en fortsatt satsning på högskolan. Arbetsmarknadsutbildningarna ska bli fler och erbjudas tidigare vid arbetslöshet. Utbildningsutbudet ska också möta de yrkesverksammas
behov bättre än i dag och samverkan med arbetslivet stärkas. Alla arbetslösa ska ges en individuell 35 bedömning och åtgärder av god kvalitet som skapar bästa möjliga förutsättningar för en varaktig
anställning. Arbetsförmedlingen ska aktivt matcha arbetslösa med de jobb som finns.
Samtidigt som rätten och möjligheten till utbildning och andra insatser ska utökas, ska även
plikten att deltaga öka. Arbetsförmedlingen ska kunna anvisa arbetslösa till arbetsmarknadsutbildning 40 och till reguljär utbildning. Deltagande ska som grundregel vara ett krav för försörjningsstöd eller
arbetsmarknadspolitiska ersättningar.
12

Det är särskilt viktigt, framför allt för jämställdheten men också för sysselsättningen och välfärdens finansiering i stort, att fler utrikes födda kvinnor kan försörja sig. Även den som inte har utbildning eller har yrkesarbetat har ofta kunskaper och färdigheter som är användbara i arbetslivet, och det är viktigt att den tysta kompetensen valideras. Den uppsökande verksamheten för de som
5 inte självmant söker sig till arbetsmarknaden ska utökas. Att delta i språkundervisning ska vara ett krav för ekonomiskt stöd om bristande kunskaper i svenska är det som hindrar en från att få jobb. Språkundervisning behöver finnas tillgänglig för den som behöver. Program där arbete eller praktik kombineras med språkundervisning ska utökas. Redan vid ansökan om uppehållstillstånd ska det göras tydligt för hela familjen vilka möjligheter och förväntningar som finns.
10
Ungdomars sysselsättning har drabbats hårt av pandemin. Vi kan inte acceptera att många unga fastnar i passivitet och arbetslöshet – de ska så snabbt som möjligt komma i jobb eller utbildning. Insatserna för unga som varken arbetar eller studerar ska stärkas. Vi ska ha en statlig aktiv arbetsmarknadspolitik i hela landet. Oavsett var i landet man bor ska man snabbt kunna få stöd
15 att komma i jobb. En viktig förutsättning för det är att samverkan mellan Arbetsförmedlingen, kommuner och arbetsgivare fungerar i varje kommun. Detta för att underlätta för såväl jobbsökande som för arbetsgivare som vill anställa. Arbetsförmedlingen behöver därför ha en kontinuerlig fysisk närvaro och god tillgänglighet i hela landet, genom egna kontor, i samarbete med kommuner eller genom deltagande vid statliga servicekontor. Genom en strategisk och
20 operativ samverkan samt lokala projekt ska arbetslösa få bästa möjliga stöd att få ett arbete. Unga med psykisk ohälsa, funktionsnedsättning eller andra svårigheter ska få särskilt stöd och vägledning. Unga som saknar gymnasieutbildning ska i första hand stöttas till att fullfölja denna och utbildningskontrakten ska återinföras. Vi ska verka för det införs en bortre gräns för hur länge unga vuxna får vara arbetslösa innan någon form av insats ges.
25
Det krävs fler och mer individuellt utformade insatser för att skapa jobb eller utbildning
för personer med svag ställning på arbetsmarknaden – inte minst för personer med funktionsnedsättningar. Fler ska få relevanta och anpassade hjälpmedel. Kraften i sociala företag och ideell sektors möjlighet att skapa arbetstillfällen ska tas tillvara. Samverkan mellan
30 myndigheter, utbildningsanordnare, socialtjänsten och sjukvården ska förbättras för de som behöver samordnade insatser. Olika system samordnas för att understödja människors väg till arbete och egen försörjning. Samverkan behöver utvecklas såväl inom ramen för Finsam som genom olika EU-program.
35 Fler långtidsarbetslösa behöver utbilda sig för att kunna komma tillbaka i arbete – även de som har en slutförd gymnasieutbildning. Möjligheten att deltidsstudera vid sidan av deltagande inom jobb- och utvecklingsgarantin har nyligen förlängts, men mer behöver göras. En tät kontakt med samma handläggare och under längre tid är en belagd framgångsfaktor, oavsett skälen till långtidsarbetslöshet, och behöver därför säkras i större utsträckning. Det måste också skapas
40 ett större utrymme på arbetsmarknaden för vuxna arbetslösa som har mycket omfattande kunskapsluckor eller långvarig inaktivitet. Extratjänsterna har varit framgångsrika för att få till
13

exempel nyanlända med lägre utbildningsnivå i arbete, men det skulle behövas fler liknande tjänster under längre tid. Det kan handla om att få ansvar för arbetsuppgifter som i dag inte hinns med, som ligger något utanför det mest centrala inom välfärdens verksamheter, men som skulle avlasta professionerna. Även civilsamhällets kraft och roll ska tillvaratas mycket bättre i detta. Samtidigt
5 ska vi slå vakt om att alla sådana anställningar har goda villkor och inte används för att undergräva den svenska arbetsmarknadsmodellen. Samhall ska stärkas och lönebidragen förbättras.
Hela landet ska byggas
10
Samtidigt som det finns kraft på landsbygden existerar det fortfarande tydliga klyftor mellan stad och land samt inom storstadsregionerna. Därför krävs ett tydligt fokus på att hela landet ska leva och byggas starkare, och en insikt om att hela landet stärks ömsesidigt – en investering i en del av landet är bra för andra. Utveckling ska synas med fler och växande företag, nya bostäder, en i
15 grunden renoverad skola eller nyanlagd förskola, eller ett nystartat företag som tänder ljusen på butiksgatan. Så lägger vi grunden för framtidstron och därmed för tryggheten.
Såväl landsbygd som städer har väldigt skiftande förutsättningar. Det finns gott om kommuner
med utmärkt service, stabil ekonomi och goda framtidsutsikter. Samtidigt har andra kommuner 20 och bygder ett väldigt svårt utgångsläge. I var fjärde kommun inte bara åldras befolkningen – den
minskar. Långvarig urbanisering, en ojämlik kapitalkoncentration och därmed arbetsmöjligheter till storstadsområdena, och en effektivisering och digitalisering av både privat och offentlig verksamhet är strukturer som alla bidragit till detta. Under årtionden har klyftorna även ökat inom landets större städer, och en ny underklass har vuxit fram i utsatta bostadsområden. Det
25 behövs en långsiktig och aktiv politik som stärker välfärden och ser till att landets framgångar kommer alla till del. Vi ska ha en politik för att kunna möta kommuner med tillväxt, och för de delar av vårt land som behöver en extra skjuts.
För att ta till vara utvecklingskraften i hela Sverige ska närings- och arbetsmarknadspolitiken 30 anpassas mer efter regionala förhållanden. Varje del av landet ska ha tillgång till kompetens,
kommunikationer och kapital. Det är viktigt att bankerna tar sitt ansvar med en fysisk närvaro i hela landet samt bidrar till att säkerställa kapitalförsörjningen på gles- och landsbygden. Regionerna har i tydlig uppgift att främja tillväxten, men staten ska vara närvarande, stödja samverkan, och arbetsmarknadens parter ska ges inflytande och insyn. Att etablering och
35 dimensionering av utbildning i större utsträckning utformas utifrån hur fler kan komma i arbete är ett exempel på detta, liksom de regionala kompetensplattformarna. I hela landet ska det
finnas strukturer där regioner, kommuner och arbetsmarknadens parter tillsammans kan bidra till utveckling. Det ska finnas stöd till företag i hela landet för att inleda eller öka sin export, och god kompetens i varje region för att ta del av EU:s strukturfonder. Det regionala perspektivet ska
40 finnas med i varje beslut om var statlig verksamhet ska placeras och arbetet med omlokaliseringar ska fortsätta.
14

Socialdemokraterna värnar den nya djurskyddslagen och som slår fast att djur ska kunna bete sig naturligt. Sverige ska ha en stark djurtillsyn så att lagar och regler efterlevs. Vid offentlig upphandling av animaliska livsmedel vill vi göra det obligatoriskt att ställa krav på att produktionen ska ha skett med höga krav på djurskydd och låg grad av användning av antibiotika.
5
Ett livskraftigt jordbruk kan öka vår försörjningsförmåga, förbättra miljön och ge ett viktigt tillskott till ekonomins utveckling. Det behövs en ekosystembaserad förvaltning av våra hav. Vi socialdemokrater värnar det småskaliga kustnära fisket. Det är angeläget att, med grund i vetenskapen och i samarbete med berörda länder, flytta ut trålgränsen.
10
Jakten och viltvården i Sverige är i stora delar organiserad som en folkrörelse – det vill vi socialdemokrater slå vakt om. De ideella insatserna, och den lokala och regionala viltförvaltningen, är ovärderliga för viltvården.
15 En bättre statlig styrning och ökad samverkan mellan kommuner och regioner behövs också för en jämlik välfärd och service oavsett var man bor. Det kommunala utjämningssystemet ska fortsätta att utvecklas. Det enskilt viktigaste vid många beslut om att flytta till en kommun är om det finns bra barnomsorg och skolor tillgängliga. Välfärden ska kunna anpassas utifrån lokala behov och förutsättningar, med utvecklade arbetssätt och försöksverksamheter. Digitaliseringen av
20 kommunal, regional och statlig verksamhet är positiv – det frigör resurser och ökar tillgängligheten. Men de resurser som frigörs ska användas för medborgarnas bästa. Det ska finnas statlig personlig service i varje kommun och fler servicekontor i alla delar av landet. Det ska vara möjligt för medborgare och företag att hantera kontanter på ett tryggt sätt.
25 Varje kommun ska leva – inte bara överleva. Det behövs fler insatser för rekrytering i bristyrken med långvariga rekryteringsproblem. Mackar och lanthandlare är ofta viktiga nav i ett samhälle, både socialt och för servicen. Därför ska det finnas stöd som bidrar till en god nivå också där underlaget sviktar. Inga blinda fläckar för telefoni ska tillåtas i landet – det ska ställas hårda krav på leveranssäkerhet av telekommunikationer, och kännbara sanktioner för företag som missköter
30 sig. Brev- och apotekstjänster och annan samhällsviktig service ska finnas tillgängligt i hela landet.
Flera mindre kommuner som redan har svåra förutsättningar tar ett orättvist stort socialt ansvar. Förekomsten av social dumpning ska motverkas kraftfullt. Reglerna för offentlig upphandling ska ses över för att kunna användas mer aktivt för trygga arbetsvillkor och lokal utveckling. Idéburna
35 organisationer inom såväl välfärden som annan service ska få bättre förutsättningar att verka.
15

VI BYGGER LANDET TRYGGT
Välfärden behöver bli mera behovsstyrd och mindre marknadsstyrd. Den ska utjämna skillnader 5 och inriktas på människors behov. Den ska vara demokratiskt kontrollerad och ta vara på
välfärdsarbetarnas kompetens. Byråkrati och administration ska minimeras. Idéburna verksamheter kan bidra till välfärden men marknadsexperiment och jakten på vinstutdelning hör inte hemma här. Den enorma kontrollbyråkrati som marknadiseringen innebär hindrar en sund utveckling. Tillitsbaserad styrning ska stärkas och utvecklas. Välfärden ska alltid organiseras och fördelas
10 utifrån behov, och välfärdens resurser ska gå till just välfärden - inte till privata vinster.
En äldreomsorg i världsklass
15 Allt fler lever allt längre. Det är det kanske finaste kvittot på vad välfärd och utveckling har åstadkommit. Allt fler har också bättre ork och ekonomiska möjligheter att leva ett aktivt liv som pensionär. Men alla ska kunna se fram emot en trygg ålderdom, inte bara de som har bäst förutsättningar. Äldreomsorgen ska hålla hög kvalitet över hela landet och utgå ifrån behov och rätt till självbestämmande. Den som behöver både vård och omsorg ska mötas av samordnade
20 insatser med hög personlig kontinuitet, något som också är viktigt för de anhöriga. Vi vet att personalens insatser utgör själva kvaliteten i omsorgen. Schyssta arbetsvillkor, god arbetsmiljö och en fungerande samverkan mellan kommun och region är direkt avgörande. Vi står nu inför att det behövs en historiskt stor utbyggnad av äldreomsorgen och det kommer att vara en av samhällets största uppgifter det kommande årtiondet.
25
Den socialdemokratiska välfärdsmodellen gör att familjerelationer kan bygga på ömsesidighet, lust och egen vilja. Äldreomsorgen väver samtidigt ett skyddsnät runt de äldre som inte har barn eller partners. Den som behöver ska få stöd och omsorg att delta i samhällslivet. Det handlar om en önskan att få leva ett självständigt liv, men även om behovet av hjälp i hemmet, av promenaden,
30 av samvaron, att bli sedd och förstådd. Allt detta behövs för att alla ska kunna åldras i trygghet och med värdighet.
Pandemin visade med all tydlighet att äldreomsorgen måste få göra samma resa och utveckling
som andra välfärdsområden. Sverige behöver därför en ny äldreomsorgslag. Den ska stärka äldres 35 inflytande och självständighet i vardagen. Kraven på de anställdas kompetens och arbetsuppgifter
ska både uppvärderas och regleras bättre. Alla som möter äldre ska ha tillräckliga kunskaper
i svenska och de som behöver, ska kunna studera svenska på betald arbetstid. Tillgången till medicinsk kompetens på alla äldreboenden, i hemtjänsten och i hemsjukvården ska säkras, oavsett utförare. Psykisk ohälsa hos äldre behöver uppmärksammas och ofrivillig ensamhet bemötas.
16

Allt för många, framför allt kvinnor, går ned i arbetstid eller lämnar sitt arbete helt för att ta hand om sina äldre anhöriga. Därför handlar äldreomsorgen inte bara om välfärd utan också om jobb och jämställdhet. Detta kräver stora och breda investeringar med fler anställda och chefer, och fler äldreboenden och vårdcentraler. Arbetsvillkor, god arbetsmiljö och möjlighet till utveckling
5 och omställning ska vara så bra att fler orkar och vill arbeta kvar längre, och att fler unga söker sig till välfärdsyrkena. Det kräver en äldreomsorg fri från minutscheman, där stödet i vardagen kan anpassas utifrån behov. Vi behöver i större omfattning ta tillvara på medarbetarnas kompetens och erfarenhet och gå från detaljerad styrning till tillitsbaserad styrning. Fler anställda i äldreomsorgen som saknar en utbildning motsvarande undersköterska ska få möjlighet att läsa in denna som en
10 del av sin anställning, och fler ska kunna utbilda sig till specialistundersköterska. Heltid ska vara norm och delade turer avskaffas. Ingen ska behöva tveka inför att agera säkert eller rapportera brister. Goda arbetsvillkor är inte bara en rättvisefråga för alla som jobbar i äldreomsorgen i dag, det är en avgörande och strukturell framtidsfråga för hela vårt samhälle.
15 Även om utgångspunkten är att anhörigas stöd ska vara frivilligt så behöver samhällets stöd förbättras. Demensvården ska vara likvärdig i hela landet. Dagverksamhet med avlastning för anhöriga, inte minst till personer med demenssjukdom, ska utvecklas. Det kan också handla
om fler kostnadsfria it-verktyg och arbetsredskap, god tillgång till rådgivning och att kommuner, regioner och myndigheter utvecklar verktygen för att anhöriga ska kunna ta hand om någon annans
20 privatekonomi. Konsumentlagstiftningen ska utvecklas och ge ett bättre skydd så att särskilt utsatta grupper, däribland äldre, inte tvingas in i avtal eller utsätts för rena bedrägerier. Tillgång till hemtjänst ska förenklas. Kvaliteten i den äldres omsorg får inte bli beroende av privat betalda tilläggstjänster. Avgifterna ska inte heller vara ett hinder för att få den omsorg man behöver.
25
helt enkelt bli sköra. Då ska man kunna vara trygg med att vården finns där. Svensk sjukvård, 30 med kompetenta och välutbildade välfärdsarbetare, levererar i världsklass på flera områden.
Utvecklingen av hjälpmedel, medicin och behandlingsmetoder gör att fler kan leva relativt obehindrat även vid sjukdomar och åkommor som tidigare inneburit risker, smärta och stora hinder i vardagen. Samtidigt – och trots de enorma insatser som svensk sjukvårdspersonal har utfört under pandemin för att ställa om och rädda liv – måste flera delar av sjukvården förbättras. Det
35 kräver en nära samverkan mellan olika vårdnivåer, stora investeringar i utveckling, en kraftigt förbättrad tillgänglighet och goda arbetsvillkor.
Att få vård utifrån sina behov – inte utifrån möjligheten att betala för sig – är grundläggande
för ett samhälle som respekterar allas lika värde. Därför behövs en rad åtgärder för att motverka 40 kommersialisering och marknadsstyrning av vården. Det är en viktig jämlikhetsfråga att privata
vårdgivare inte ska kunna teckna avtal med både regioner och försäkringsbolag, eftersom det styr
Vård efter behov
Förr eller senare kommer nästan alla av oss, eller någon vi håller kär, att bli sjuka, skada sig eller
17

om vårdens kapacitet utifrån betalningsförmåga. Vi vill lagstifta att offentligt drivna akutsjukhus inte ska kunna säljas eller privatiseras. Vårdvalssystem ska inte kunna avlöva sjukhusen på viktig kompetens eller tvinga en patient att söka vård hos flera olika vårdgivare när det inte är motiverat. Tvånget för regioner att tillämpa lagen om valfrihetssystem, LOV, inom primärvården bör
5 avskaffas. Privata sjukvårdsförsäkringar ska inte få användas på skattefinansierad vårdverksamhet. Privata vårdgivare med offentlig finansiering ska också ha samma krav och skyldigheter som offentligt drivna vårdgivare att ta emot personal under utbildning. 1177 ska bedrivas i offentlig regi för att säkra att kommersiella intressen inte påverkar de råd och upplysningar som ges. Apotek ska inte kunna äga vårdgivare och vårdgivare ska inte äga apotek. Ett samhällsansvar för
10 alla apoteksaktörer bör utredas.
Hälsa är i dag ojämlikt fördelat i befolkningen och livslängd är tydligt kopplat till bostadsområde och klasstillhörighet. Det finns också stora och medicinskt omotiverade skillnader i hälso- och sjukvården mellan kvinnor och män gällande tillgång till vård och behandling. Vården ska vara
15 jämlik och jämställd. All form av diskriminering ska motverkas. Mödravård och förlossningsvård ska vara jämlik över landet och nationella riktlinjer ska tas fram. Kunskap om klimakteriet ska öka. Vi vill sluta de påverkbara hälsoklyftorna under en generation. Den förebyggande vården
är central för att förbättra folkhälsan och minska klyftorna i hälsa utifrån bakgrund. Elevhälsan ska förstärkas generellt och tillgängligheten till barn- och ungdomspsykiatrin öka. både generellt
20 och i att stötta riskgrupper bättre. Psykiatrin ska stärkas, den psykiska ohälsan, inte minst bland unga, bekämpas och det suicidpreventiva arbetet utvecklas. Det kräver mer forskning och fördjupad kompetens runt om i landet till orsaker och bakgrunder till ohälsan. Fysisk rörelse, aktivitet och samarbete är något som stärker de flesta människors hälsa och mående. Därför ska idrotten, förenings- och friluftslivet stödjas, med särskilt mål att deltagandet ska breddas.
25 Fler vuxna ska erbjudas hälsoundersökningar. Inte minst i utsatta områden är den fysiska närheten till undersökningar viktig och även de privata aktörerna ska behöva bidra till detta. Etableringstillstånd för privata aktörer ska ges utifrån de behov som finns lokalt och regionalt.
Ett nationellt mål för att minska dödligheten kopplat till missbruk ska införas och vi ska verka för 30 att missbruks- och beroendevården samordnas så att den enskilde får den vård den behöver.
Det ska tas ytterligare steg för en jämlik tandvård där tandhälsa inte är en klassfråga. De ekonomiska trösklarna till tandvården ska sänkas. På sikt bör tandvården omfattas av ett högkostnadsskydd liknande hälso- och sjukvårdens. Tandvårdens resurser måste gå till det de är avsedda för.
35
Väntan på vård skapar oro och i värsta fall direkta hälsorisker, och den bristande tillgängligheten är en av svensk sjukvårds största utmaningar. För att öka tillgängligheten i hela Sverige måste regionerna ha rätt förutsättningar. Arbetet för den nära vården ska fortsätta. Rätten till fast läkare ska stärkas ytterligare. Utvecklingen av digitaliseringen av vården ska fortsätta och digitala möten
40 ska göras tillgängligt i hela landet och bli en integrerad del av vården. De privata vårdgivarnas ersättning, inte minst nätläkarföretagens, ska regleras väsentligt mer så att inte sjukvårdens allmänna
18

prioriteringar åsidosätts. Aggressiv marknadsföring på vårdområdet ska stoppas. Det ska införas krav för alla vårdgivare oavsett driftsform så att man som vårdsökande snabbt kan se möjliga kontakter hos olika vårdgivare, boka tider lättare och förkorta väntetider.
5 Det främsta skälet till att hälso- och sjukvårdens kapacitet inte har kunnat öka för att
möta behoven är bristen på rätt utbildad personal. Det krävs en rad åtgärder för att stärka kompetensförsörjningen. Grund- och specialistutbildningar ska byggas ut på universitet och högskolor. Det behöver skapas fler vägar in i vårdyrkena, till exempel genom extratjänster, validering av kompetens, etableringsjobb och snabbspår för utländsk vårdpersonal. Möjligheterna
10 att specialisera sig med bibehållen lön bör utökas både för högskoleutbildad personal och undersköterskor. Inte minst behöver villkor och förutsättningar i vårdyrkena stärkas, med bland annat tillitsbaserad styrning.
Svensk sjukvård ska ges bästa möjliga förutsättningar att beta av coronaköerna efter pandemin 15 oavsett var man bor i Sverige. Statens och regionernas insatser för att minska köerna ska stärkas,
och det ska ställas tydligare krav på privata utförare att samverka med regioner för att kunna minska köer och väntetider i undersökningar och behandlingar. Målet är en vård fri från köer. Särskilda medel ska avsättas för att ta tillvara förslag på förbättringar som de vårdanställda fått från sina erfarenheter under pandemin. Krisberedskapen i hälso- och sjukvården ska stärkas.
20
Alla har rätt till en trygg ålderdom. Pensionen måste gå att leva på. Att pensionssystemet är långsiktigt 25 statsfinansiellt hållbart och har en bred parlamentarisk förankring stärker tryggheten för alla,
oavsett om man har blivit pensionär eller inte. Dagens pensioner är för låga. Sedan 1990-talet har målet varit att den samlade pensionen ska motsvara 70 procent av slutlönen. Det är fortfarande vårt mål, men så har det inte blivit för alla. I grunden finns det för lite resurser i det allmänna pensionssystemet. Dessutom får det ojämställda arbetslivet negativa effekter för kvinnors pension.
30
Många arbetar ett långt arbetsliv och möts ändå av en pensionärstillvaro där man måste vända på slantarna. Särskilt i LO-yrken är det allt för liten skillnad vid pension om man har arbetat ett helt liv eller inte. Den enskilt största utmaningen handlar därför om att få upp nivåerna för de som har låga löner. Vi socialdemokrater har infört ett pensionstillägg för dessa grupper, men
35 mer behöver göras. Nästa steg är att pensionsavgiften höjs, och det är vad som krävs för att lösa problemen på sikt. Samtidigt som vi värnar livsinkomstprincipen måste också grundtryggheten i pensionssystemet stärkas. Bättre villkor ska ges för dem som inte har kunnat arbeta full tid genom hela arbetslivet på grund av sjukdom eller arbetslöshet.
40 Pensionssystemet behöver anpassas efter det glädjande faktumet att många lever längre. Ska pensionerna räcka under fler år krävs, tillsammans med andra insatser, också att våra arbetsliv
Högre pensioner
19

förlängs. Men det går inte att höja pensionsåldern ensidigt. Arbetslivet måste förändras så att fler får en hållbar arbetsmiljö. Redan i dag tvingas den som inte orkar arbeta fram till åldersgränserna i pensionssystemet att ta ut sin pension tidigare än beräknat. Det leder till att pensionen blir lägre, oftast ohållbart låg livet ut. Detta drabbar särskilt kvinnor men även män i arbetaryrken.
5 Därför behövs en lösning som ger en ekonomisk trygghet när kroppen inte håller hela vägen till pensionen. Kraven på omställning inom sjukersättningen bör förändras när man har fem år kvar till riktåldern för pension så att man bara prövas mot arbeten man har erfarenhet av. Den som faktiskt inte kan arbeta fram till pension ska ha möjlighet att få sjukersättning upp till riktåldern.
10
bättre genom att se till den som har blivit sjuk, arbetslös, eller som är ensamstående förälder. 15 När vuxna och deras barn halkar efter och förvägras möjligheter som andra tar för givna, är det en kritik av hela samhällsbygget. Väl utbyggda, generella och trygga socialförsäkringar och
arbetslöshetsförsäkring är en grundbult för utveckling och sammanhållning. Det jämnar ut inkomster över perioder i livet när vi inte kan arbeta. Det lindrar oro och skapar mod att pröva nya vägar. Det är också positivt för sysselsättningen eftersom det är genom arbete man blir
20 berättigad till dem, och genom att de också understödjer återgången till arbete.
En stark arbetslöshetsförsäkring med hög anslutningsgrad och ett gott inkomstskydd är ett effektivt verktyg för att stärka jämlikheten. Det förhindrar att löner pressas nedåt, och utjämnar klyftor som beror på att risken för arbetslöshet är ojämnt fördelad mellan yrken och regioner. Det motverkar
25 också lågkonjunkturer och stödjer ekonomisk återhämtning. För att arbetslöshetsförsäkringen verkligen ska ge alla dessa fördelar behövs ett antal förändringar, och taket i ersättningen behöver ses över kontinuerligt. Även deltidsarbetslösa i varaktig anställning ska kunna erbjudas arbetsmarknadspolitiska insatser med arbetsmarknadspolitiska ersättningar. Myndigheter och kommuner ska få väsentligt större möjlighet att utbyta information för att stärka legitimiteten
30 och motverka fusk, eller att socialförsäkringar eller bidrag utnyttjas av organiserad brottslighet.
Under pandemin blev det tydligare för fler att regler och nivåer i framför allt arbetslöshetsersättningen inte höll måttet, och att det är djupt orättvist att få ett stort inkomstbortfall helt utan egen möjlighet att undvika det. En rad tillfälliga förändringar kunde därför genomföras. Skälen för de
35 förbättringarna av tryggheten står sig även efter pandemin, och de bör i huvudsak permanentas och vara en utgångspunkt inför framtida förändringar.
Den som blir sjuk ska få det stöd som krävs för att kunna komma tillbaka i arbete och ha en
ekonomisk trygghet under tiden. Sjukförsäkringen är en försäkring och inte ett bidrag, och är 40 en viktig del av samhällskontraktet. Under de senaste decennierna har försäkringen urholkats. Stora förändringar har bidragit till att människor med goda möjligheter att återgå i arbete inte
Stärkt trygghet genom livet
I varje land finns människor som lever i stort överflöd. Ett samhälles utveckling mäts desto
20

får rätt stöd och rehabilitering. Därför har vi ändrat sjukpenningens regelverk och förstärkt arbetet med stöd och rehabilitering. Karensavdraget påverkar olika utifrån kön, yrke och ställning på arbetsmarknaden. Den ekonomiska förlust som idag uppstår för yrkesgrupper som saknar möjlighet att arbeta hemifrån och är särskilt utsatta är orättvis. Vi vill därför skyndsamt utreda
5 hur regelverket ska förändras i syfte att riskerna för inkomstbortfall under sjukdom ska bäras på ett mer solidariskt sätt.
Det måste tas hänsyn till att ens omställningsförmåga varierar på grund av ålder och arbetsliv.
Att inkomstbortfallsprincipen i försäkringen förstärks är viktigt för sjukförsäkringens legitimitet. 10 Det motverkar den fattigdomsfälla som ligger i att en försäkring enbart erbjuder grundtrygghet,
medan mer privilegierade skaffar sig privata försäkringar. Dessutom behöver sjukförsäkringens regelverk anpassas. Den som är långvarigt sjuk eller har nedsatt förmåga på grund av en funktionsnedsättning ska kunna känna sig trygg med att försäkringen finns där, och att man får rätt stöd och tidig rehabilitering när det behövs. Det finns alldeles för många exempel på att man
15 kan falla mellan stolarna i regelverk och olika instansers handläggning och bedömning. Det ska därför göras en särskild översyn och insatser för att förhindra det.
Ingen ska riskera liv och hälsa på jobbet. Arbetsskadeförsäkringen är en viktig del av social-
försäkringarna men har urholkats under en längre tid och är inte följsam efter de risker som finns 20 i arbetslivet. Regelverket måste därför ses över med syftet att stärka den ekonomiska tryggheten.
Personer med funktionsnedsättning ska ha samma rättigheter och kunna leva sitt liv som andra. Det offentliga ska konsekvent verka för att uppnå jämlikhet i levnadsvillkor och full delaktighet i samhället för personer med funktionsnedsättning. Du ska kunna lita på att dina behov blir
25 tillgodosedda genom insatser av hög kvalitet och att systemet är rättssäkert. Jämställdheten och barnrättsperspektivet ska särskilt beaktas. För att målet ska nås behöver ett aktivt förbättringsarbete ske inom samhällets alla områden.
Vi ska säkra rätten till personlig assistans och göra LSS-insatserna mer ändamålsenliga. Alla
30 som har rätt till stöd ska få det. Vinstjakten inom assistansen ska motverkas, liksom att brukare
eller personliga assistenter utnyttjas i kriminella syften. Personer som bor i något av landets LSS-boenden ska ges fullgott stöd, service och omvårdnad. De ska känna trygghet och frihet. Personalen ska ha rätt kompetens och goda arbetsvillkor och en bra arbetsmiljö.
35 Föräldraförsäkringen är avgörande för att möjliggöra arbete och tillväxt, förenkla vardagen för barnfamiljer och för ett mer jämställt föräldraskap. Trots en positiv utveckling tar män bara ut tre av tio dagar med föräldrapenning. Det är en spegling av både normer och ojämställdhet i löner och anställningsvillkor. Att det fortfarande är möjligt att överlåta ett stort antal dagar till den andre föräldern bidrar till att befästa detta, och det bör därför begränsas ytterligare.
40 Föräldraförsäkringen ska successivt, liksom andra försäkringar, delas helt. En tidsplan för detta ska tas fram. Som ett steg på vägen bör försäkringen delas i tre lika delar. En ökad individualisering
21

skulle vara särskilt positivt för den som arbetar i könssegregerade yrken, där det är svårare att bryta med arbetsgivarens förväntningar, liksom i grupper där kvinnor traditionellt inte förväntas förvärvsarbeta. Uttaget av föräldrapenning under barnets första levnadsår har stor betydelse för ansvarsfördelningen under hela uppväxten. Ett jämställt uttag stärker kvinnors inkomster, minskar
5 risken för sjukskrivning och ökar deras pension. Dessutom är en delad föräldraförsäkring viktig för barn, som tidigare kan få en stark relation med båda sina föräldrar. Arbetarrörelsen har en viktig uppgift att genom opinionsbildning öka stödet för en individualiserad föräldraförsäkring.
Det är viktigt att underlätta för arbetande föräldrar som har barn i förskola och grundskola att 10 kunna vara lediga vid studiedagar och utvecklingssamtal utan att behöva ta semester.
22

VI BYGGER LANDET MED KUNSKAP En skola där allas möjligheter växer
5
Alla barn i Sverige ska få en god utbildning och bildning. Vi ska göra det genom fokus på kunskapsuppdraget, mer personal i skolan och fler utbildade lärare med bättre förutsättningar. Elever ska få mer tid för lärande så att man kan nå längre genom bättre studiero, tidiga stödinsatser och en förlängd skolplikt. Svensk skola ska återigen bli en av världens bästa och mest
10 jämlika.
Varje barn ska mötas av höga förväntningar och en tro på att de kan lyckas. Kunskapskraven ska vara tydliga, betygssystemet rättvist och ordningsreglerna väl kända. Pojkars resultat är generellt lägre än flickors, och därför ska särskilda insatser göras för att fortsätta att höja pojkarnas
15 skolresultat. Varje elev som behöver mer tid för lärande genom lovskola och läxhjälp ska garanteras det, och sommarlovets längd bör ses över för hela skolan. Skolan ska vara kostnadsfri, inga s.k. ”obetydliga” kostnader får tas ut av barn eller vårdnadshavare. Fritidshemmet, med dess stora potential för ökat lärande och jämlika uppväxtvillkor, behöver prioriteras högre ekonomiskt och pedagogiskt. Rätten till plats på fritidshem ska utvidgas så att den blir mer oberoende av ens
20 föräldrars sysselsättning.
Ingen elev ska halka efter eller hållas tillbaka. Läsa-skriva-räkna-garantin ska följas upp och fler speciallärare och specialpedagoger utbildas och anställas. Alla skolor ska ha en väl utbyggd elevhälsa och kunna erbjuda det stöd som behövs. Det förebyggande arbetet för att motverka att
25 elever får lång och problematisk frånvaro ska utvecklas, liksom kommunernas och regionernas stöd till både skolor och föräldrar för att elever ska komma tillbaka till skolan. Fler kommunala resursskolor ska finnas för de elever som har ett särskilt stort behov av stöd, och ingen elev ska lämnas utan möjlighet att komma vidare till gymnasiet Elever med funktionsnedsättning ska ges bättre möjlighet att läsa delar av sin anpassade utbildning inom ramen för den ordinarie grund-
30 och gymnasieskolan. Samtidigt ska extra utmaningar ges till de som kan gå före, genom förbättrade möjligheter att läsa på en mer utmanande nivå.
Språket är nyckeln till all annan kunskap. Varje elev ska mötas av höga förväntningar på att lära
sig god svenska, oavsett vem man är eller vilket språk man talar hemma. Förskolans
35 språkutvecklande arbete ska stärkas ytterligare, och det ska finnas tydliga krav på svenskkunskaper
för all pedagogisk personal. Fler läsfrämjande insatser ska genomföras. Skolbibliotek i alla skolor är viktiga för lärandet och för en jämlik tillgång till bland annat litteratur, läromedel och digitala resurser. Att behålla och förstärka sitt modersmål stärker annan inlärning, och vi står upp för rätten till undervisning i modersmål, liksom i nationella minoritetsspråk. Alla elever ska ha rätt
40 till goda läromedel.
23

Skolornas drivkraft ska vara att förmedla kunskap och att varje elev utvecklas till kunniga, demokratiska och självständiga medborgare. Dagens marknadsstyrning leder istället till att elever reduceras till kunder, att lärarrollen devalveras, och att betygsinflationen eskalerar. Skolsystemet befäster och ökar klyftorna i samhället i stället för att motverka dem. Ska kunskapsresultaten
5 fortsätta uppåt och Sverige återfå en av världens bästa och mest jämlika skolor, behöver varje skola ha fokus på kunskap och bildning och samhället ta tillbaka kontrollen över skolans utveckling.
Syftet med vår gemensamt finansierade skola ska aldrig vara vinst. Vi socialdemokrater vill
förbjuda vinstuttag ur skolan. Lagstiftningen ska ändras så att de skattemedel som vi gemensamt 10 investerar i skolan också går till skolan, och att alla elevers skolgång säkras. Elever ska kunna välja
skola, men skolor ska inte kunna välja elever. En gemensam antagning i offentlig regi ska införas till alla skolor och kötid ska inte få vara ett urvalskriterium. Syskonförturen ska säkras så att familjer får en hållbar vardag. Oberoende skolinformation ska finnas tillgänglig inför skolvalen och glädjebetyg ska motverkas. Idéburna friskolor ska ges goda och långsiktiga förutsättningar att
15 driva skolor, givet att de uppnår kvalitetskraven.
Olämpliga aktörer ska inte få ta hand om och utbilda våra barn och unga. Ägar- och ledningsprövning ska skärpas så att pedagogisk omsorg, förskolor och skolor vare sig kan drivas eller ta emot resurser från aktörer med kopplingar till kriminalitet eller extremism. Skolor och
20 känslig elevinformation ska säkras från att kunna tas över på ett sätt som hotar Sveriges säkerhet eller enskildas integritet. Insyn och transparens ska öka genom att offentlighetsprincipen och meddelarfriheten ska gälla för alla huvudmän.
För att bryta ojämlikheten bör staten ta ett större ansvar för utvecklingen. Statliga myndigheter 25 ska finnas närvarande regionalt för att kunna stödja skolor och huvudmän lokalt, inte bara
kontrollera. Spridningen av goda arbetsmetoder ska bli väsentligt mer systematisk. Likvärdighetsbidraget ska fortsätta att byggas ut och även omfatta gymnasieskolan, så att mer resurser går till de skolor som behöver dem bäst. Floran av mindre och riktade statsbidrag ska minska. Kommunerna ska ha veto vid utökningar och nyetableringar av friskolor. Det offentliga
30 ska säkerställa att etableringar inte bidrar till segregation, att hänsyn tas till arbetsmarknadens behov, och att det ges förutsättningar att planera långsiktigt.
Skolpengssystemet ska göras om från grunden och ta större hänsyn till skolornas fasta kostnader.
Ett skolpliktsavdrag ska införas så att de kommunala skolorna kompenseras för det större
35 samhällsansvar de har. En livskraftig demokrati förutsätter att barn med olika erfarenheter möts.
Alla skolhuvudmän ska arbeta för att skolan ska vara en mötesplats för elever med olika bakgrund. Konfessionella friskolor ska förbjudas, med hänsyn taget för de internationella åtaganden som Sverige har ingått.
40 En bra förskola för alla är en grundsten för jämlikhet. De små barnens lust och möjligheter att lära ska tas tillvara, samtidigt som förskolan ska fortsätta att kännetecknas av både lek och lärande.
24

Förskolan ger alla barn – oavsett andra förhållanden – en tryggare, mer lärorik och mer stimulerande uppväxt. Därför ska allmän förskola införas från två års ålder med ett automatiskt erbjudande om förskoleplats, med möjlighet att tacka nej. De senaste åren har barngrupperna minskat samtidigt som kunskapsuppdraget och det pedagogiska ledarskapet stärkts. Satsningar ska fortsätta för att se
5 till att alla förskolor i hela landet håller hög kvalitet, med ett särskilt fokus på de förskolor som har de svåraste förutsättningarna för att stärka jämlikheten. Fler barnskötare och förskollärare ska utbildas och anställas, bland annat genom möjlighet att vidareutbilda sig med lön samtidigt som man arbetar kvar i verksamheten. Barnomsorg på kvällar, nätter och helger ska finnas för dem som behöver.
10
I gymnasiet tar man de stora stegen ut i vuxenlivet. Valen blir fler, förväntningarna tydligare och möjligheterna större. Vi måste göra mycket mer för att fler elever ska nå en gymnasieexamen, och göra det på utsatt tid. Nya och mer flexibla vägar till en gymnasieexamen ska införas där grundskoleämnen läses parallellt. Möjligheten att läsa ett nationellt yrkespaket som leder till jobb
15 ska öka. Yrkesutbildningarnas status ska höjas genom att yrkescollege, lärlingsutbildningar och branschskolor vidareutvecklas och att arbetsmarknadens behov ges större vikt vid utbildningarnas utformning. Alla yrkesprogram ska vara utformade för att ge grundläggande högskolebehörighet, men där enskilda elever har möjlighet att välja bort det. Den garanterade undervisningstiden ska regleras tydligare så att skolor inte kan spara in på elevernas lektionstid. Gymnasieskola ska göras
20 obligatorisk och skolplikten förlängas till 18 års ålder.
Utbildning behövs för varje människas utveckling. Men om det inte också speglar samhällets och arbetsmarknadens behov leder det till att fler inte kommer att kunna försörja sig, och att välfärden blir sämre för alla. Vi vill därför införa ett regionalt planeringsansvar och stärka den kommunala
25 samverkan i dimensioneringen av gymnasiet och yrkesvux, så att ett brett utbud av utbildningar av hög kvalitet som matchar arbetsmarknadens behov kan finnas i hela landet.
Skolan bärs av lärarna. För att läraryrket ska fortsätta att bli mer attraktivt ska lärare få mer tid till
sitt kärnuppdrag – att planera, genomföra och följa upp sin undervisning. Därför behövs en
30 utökning av andra tjänster i skolan för att avlasta lärarna från andra uppgifter. Minskade krav på
dokumentation och andra åtgärder för att minska administrationen ska genomföras. Fler lärare ska utbildas genom utökade satsningar på läraraspiranter med möjlighet att kombinera studier med arbete. Det nationella professionsprogrammet för rektorer, lärare och förskollärare ska utvecklas med rätt till kontinuerlig kompetensutveckling. Då kan varje lärare utvecklas och växa i
35 sin yrkesroll, samtidigt som karriär och löneutveckling blir mer transparent. Lärares integritet och möjlighet att utföra sitt arbete utan otillbörlig yttre påverkan ska värnas. Skolan ska vara en trygg och säker plats för både elever och anställda, och det offentliga bör göra mer för att förbättra samverkan med socialtjänst och polis.
25

Fler utbildningsmöjligheter genom livet
Genom fler utbildningsplatser ska vi ge förutsättningar för ett livslångt lärande i hela landet. Det
ska aldrig vara för sent för att vidareutbilda sig för ett fortsatt yrkesliv. Oavsett om det är för att 5 ens arbetsplats lagts ned, för att man ska kunna arbeta vidare inom något annat yrke, eller för
att ens tidigare kunskaper behöver kompletteras eller valideras. Det är nödvändigt för att vi ska kunna öka sysselsättningen och finansiera välfärden. Men i grunden handlar det om människosyn; ingen ska behöva mötas av att man redan har fått sin chans.
10 Partsöverenskommelsen, med ett starkt statligt stöd till omställning, är ett stort steg framåt och ska fullföljas offensivt. Rätten till komvux ska utvidgas så att även den som redan har en examen har rätt att studera inom gymnasial yrkesutbildning. För att alla ska kunna ta till sig av utbildning behöver rätt till elevhälsa införas och den specialpedagogiska kompetensen stärkas även inom vuxenutbildningen. Studiemöjligheterna för personer med intellektuell funktionsnedsättning ska
15 öka. Pandemin har drabbat folkhögskolorna hårt och fler insatser behövs så att folkbildningen kan utvecklas i hela landet. Antalet utbildningsplatser ska fortsätta att öka och fler satsningar göras för att stärka folkhögskolelärarna och folkhögskolepedagogiken. Studieförbundens verksamhet ska värnas, utvecklas i hela landet och ses som en viktig del i alla människors möjlighet till livslångt lärande.
20 Yrkeshögskolan har blivit en verklig motor för regional tillväxt och kompetensförsörjning. Sedan 2014 har utbildningsplatserna fördubblats och den utvecklingen behöver fortsätta. Yrkeshög- skolans koppling till de regionala behoven och medverkan från arbetsmarknadens parter ska värnas. Samtidigt behöver en del utbildningar få ett mer nationellt likvärdigt innehåll för att stärka kvaliteten och för de examinerades möjlighet att byta arbetsgivare. Nya utbildningar, där både
25 högskole- och yrkeshögskolestudier ingår, bör skapas. Fler ska kunna röra sig i vardera riktningen, genom att fler yrkeshögskoleutbildningar görs relevanta för akademiker, och genom att validering och tillgodoräknande av yrkeshögskoleutbildning förbättras för den som vill söka sig till högskolan.
Pandemin har visat fler på möjligheterna med att arbeta och studera på distans. Distansutbildningen 30 ska fortsätta att utvecklas, inte minst för att fler ska kunna bo där de vill. Lärcentrum har en viktig roll för den nationella, regionala och kommunala kompetensförsörjningen och ökar möjligheterna
att bo, studera och arbeta i hela landet. Utbildning ska bli tillgängligt för fler genom fortsatta satsningar på lärcentrum i hela landet. Samverkan mellan kommuner, yrkeshögskolan och lärosäten ska stärkas så att fler utbildningsplatser kopplas till lärcentrum och den digitala pedagogiken
35 utvecklas för att säkra kvaliteten i utbildningarna.
Spets och bredd i högre utbildning och forskning
40 Sveriges vägval att kraftigt bygga ut den högre utbildningen – både i antalet utbildningsplatser och lärosäten, och att fler lärosäten blivit universitet – har varit riktig. Inget annat har bidragit så
26

starkt till att bredda rekryteringen till högre utbildning, och att därmed låta ambitioner, fallenhet och begåvning styra, inte bara ens bakgrund. Att ha minst ett lärosäte i varje län har bidragit till att hålla samman och utveckla hela landet. Ambitionen att ha både bredd och spets i forskningen har bidragit till att befästa Sveriges ställning som forskningsnation.
5
Vi är inte färdiga. Det finns fortfarande regional utvecklingspotential, och fortsatt snedrekrytering – utifrån klass, kön och geografi – som ska brytas. Den högre utbildningen ska därför fortsätta att utvecklas i hela landet. Den akademiska friheten angrips i dag från flera håll. Angreppen kommer från högerpopulistiska krafter som vill lägga ner forskning i ämnen som är obekväma för dem, och
10 från en marknadsliberal höger som ser breddad rekrytering som en överdriven akademisering, eller som vill begränsa studier och forskning som inte kan omsättas i privata vinster. Socialdemokratin kommer att fortsätta stå upp för forskning och vetenskap.
Om arbetslösheten ska kunna pressas tillbaka efter pandemin, och Sverige ska kunna ge ett
15 större bidrag till lösningarna på klimatkrisen, behöver samverkan mellan akademin, staten och
arbetsmarknadens parter fortsätta att förbättras – inte minst regionalt. För jobben och välfärden är tillgång till högre utbildning och forskning av stor vikt för den regionala utvecklingen – yrken som lärare, sjuksköterskor och ingenjörer behövs och ska kunna utbildas i hela landet. Dimensioneringen och fördelningen av utbildningsplatser behöver ta större hänsyn till
20 arbetsmarknadens behov. Den behovsnära forskningen ska särskilt främjas och utvecklas. Det svenska språkets ställning inom utbildnings- och forskningsvärlden ska värnas.
Studiemedlet behöver vara på en sådan nivå att studenter kan fokusera på sina studier. Det är
särskilt viktigt om man inte kommer direkt från gymnasiet, eller är förälder. Bidragsdelen av 25 studiemedlet ska höjas betydligt och det totala studiemedelssystemet behöver stärkas så att ännu
fler kan ha råd att studera vidare. Ett nytt omställningsstudiestöd för yrkesverksamma ska införas. Den positiva utvecklingen med stärkt trygghet för fler doktorander behöver fortsätta, inte minst av jämställdhetsskäl.
30
människans personliga frihet och samhällets utveckling. Kulturen och kulturarvet ger perspektiv 35 och förståelse för det egna livet och omvärlden, och möjlighet att kunna mötas över klassgränser
och andra bakgrunder. Kulturens frigörande förmåga är en avgörande motvikt mot auktoritära krafters strävan att ta makten över tanken.
Det har blivit allt mer angeläget att stå upp för yttrandefrihet, det fria ordet och oberoende 40 medier. Kunskapsutbyte och journalistik är en drivkraft för utveckling, demokrati och
sammanhållning. Mediemångfald, lokalmedia och journalistisk närvaro i hela landet är av särskild
Kultur och bildning öppnar dörrar
I det demokratiska samhället är människan målet. Kultur och bildning handlar för oss om
27

vikt. Arbetet för källkritik och mot faktaresistens är grundläggande för den fria åsiktsbildningen och därmed för demokratin. Genom sin kombination av aktualitetsprogram, underhållning och smalare innehåll ska Sveriges television, Sveriges radio och Utbildningsradion fortsatt bidra till nyhetsförmedling och kulturupplevelser. Public service är en central institution för att motverka
5 polarisering och dess oberoende och generella uppdrag bör grundlagsfästas. Stöden till media behöver öka och bidra till långsiktighet.
Civilsamhället är en skola i demokrati och jämlikhet, och en motor för tillit och gemenskap.
Människor ska vara delaktiga och ta gemensamt ansvar för samhällets utveckling – inte som
10 kunder eller konsumenter, utan som samhällsmedborgare. Därför är föreningslivet, folkbildningen
och folkrörelserna, trossamfunden, det professionella och ideella kulturlivet, biblioteken och kulturinstitutionerna alla så viktiga. Idrotten är av särskild betydelse genom sin förmåga att kunna organisera såväl barn- som ungdomsverksamhet som motionsträning och elitidrott. Kultur är viktigt, och dess betydelse är större än all mätbar nytta. I grunden handlar det om att kunna växa
15 som människor. Därför måste kulturen tillåtas verka fritt utan risk för politisk styrning av det konstnärliga innehållet.
Alla har rätt till en bildningsresa och kulturvanor skapas i barndomen. Tillgången till musik,
teater, bildkonst och konstnärlig gestaltning kräver ett systematiskt arbete. Alla barn och unga ska 20 få möjlighet att delta i kulturskolan. Den ska därför ges förutsättningar att utvecklas långsiktigt
och göras tillgänglig på jämlika villkor i hela landet. Samverkan mellan fritidshemmen, kulturlivet och idrottsrörelsen ska stärkas. Förskolan och skolan ska ha ett tydligt kulturuppdrag och estetiska ämnen behöver stärkas i grundskolan och gymnasiet. Bildningsresan börjar med språket och litteraturen är en central ingång till språket. Att ta del av böcker, läsande och få möjlighet att
25 utveckla sitt eget skrivande är en fråga om jämlikhet. Detta gäller såväl svenskan som Sveriges minoritetsspråk.
Kulturen behöver fysiska rum. Att det offentliga rummet kommersialiseras och kulturella
mötesplatser stängs behöver därför motverkas och samlingslokaler stödjas. Offentliga muséer 30 och annan offentligt finansierad verksamhet ska bedriva ett aktivt uppsökande arbete i hela landet för att få nya grupper att möta fler kulturformer, genom till exempel filialer, turnéer
och vandringsutställningar. För regional kulturutveckling behövs fortsatta satsningar på samverkansmodellen, filmproduktion och kulturella och kreativa näringar. Enprocentregeln ska tillämpas vid allt offentligt byggande – i stat, regioner och kommuner – och tillämpas oftare vid
35 markanvisning till privata byggherrar.
De professionella kulturskaparna är oundgängliga för en levande kultur, och deras villkor och trygghet måste förbättras. De generella trygghetssystemen behöver utvecklas för att fungera bättre för yrkesverksamma kulturskapare, och myndigheter behöver stärka kunskapen om kulturskapares
40 villkor. Stora vinster skapas av de aktörer som tillhandahåller och tillgängliggör kultur genom digitaliseringen. De vinsterna behöver delas bättre med de som skapar kulturen genom mer rättvisa ersättningssystem för upphovsmännen.
28

VI BYGGER ETT LAND SOM HÅLLER IHOP Barnen är vårt gemensamma ansvar
5
Barn ska ha rätt till sin barndom. Varje barn har rätt till en trygg uppväxt. Barn ska bli
lyssnade på, sedda och stöttade utifrån sina individuella behov och förutsättningar. Att FN:s barnkonvention har blivit svensk lag stärker barnens ställning. Men barnperspektivet behöver vara en drivkraft för fler jämlikhetsreformer inom välfärden, en mer offensiv familjepolitik och för
10 samhällsbygget i stort.
Vuxna får acceptera konsekvenser av sina handlingar och val i livet. Samtidigt är föräldrars och deras barns trygghet, vardagsekonomi och hälsa intimt sammankopplade. Den som accepterar stora klyftor mellan vuxna, accepterar i praktiken stora klyftor mellan barn. Ska alla barn få goda
15 och jämlika chanser i utgångsläget måste jämlikheten öka för alla.
Det mest effektiva medlet för att bekämpa barnfattigdom och segregation är att öka sysselsättningen bland vuxna och föräldrar med trygga jobb som man kan försörja sig på. Ännu mer träffsäkert är det att öka jämställdheten och stärka kvinnors ställning på arbetsmarknaden,
20 i synnerhet för utlandsfödda kvinnor. Den ekonomiska familjepolitiken är också central för att förbättra barnfamiljers situation. Därför har exempelvis inkomstgränserna i bostadsbidraget och nivåerna i både barnbidraget och underhållsstödet höjts, men ytterligare åtgärder behöver genomföras.
25 Förebilder är viktiga för barn och unga, och barns geografi är mer begränsad än vuxnas – den kan vara ett kvarter eller en stadsdel. Därför ska varje skola sträva efter en bred elevsammansättning. Och all större nybyggnation ska stödja att boendeformer blandas och att hållbara utemiljöer skapas. Trångboddhet bland barnfamiljer måste särskilt bekämpas. Omsorg och fritidsverksamhet ska finnas både före och efter skoltid, och på skollov. Barn och unga ska erbjudas en meningsfull
30 fritid, något som också ökar tryggheten. Samhällsklyftor blir särskilt kännbara för barn under lov eller när skolan erbjuder aktiviteter som innebär kostnader. Därför ska skolan vara avgiftsfri även utanför den ordinarie undervisningen. Barns deltagande i kulturliv, idrott och annan föreningsverksamhet ska främjas aktivt.
35 Samhällets samlade reaktion mot våld mot barn, mellan barn, mellan vårdnadshavare och mot kvinnor behöver sättas in tidigare, vara hårdare och mer strukturerat. Det gäller för både rättsväsendet och de sociala myndigheterna. BVC, elevhälsa och ungdomsmottagningar behöver ökat stöd, och särskilt elevhälsan ska kunna arbeta mer uppsökande. Samverkan mellan skolan, socialtjänsten och hälso- och sjukvården ska utvecklas och köerna till barn- och ungdomspsykiatrin
40 måste minska.
29

Föräldrar har ansvar för att se till att barnet får en trygg och god uppväxt. Samtidigt behöver samhällets stöd till föräldraskap bli väsentligt bättre. Fler föräldrar ska kunna lära sig att tyda signaler om barns ohälsa, kunna tala med sina barn om dessa frågor, och veta var och hur de kan söka hjälp till sina barn. Alla föräldrar ska tidigt och återkommande erbjudas både generella och
5 riktade evidensbaserade föräldrastödsprogram.
Bekämpa brotten och brottens orsaker
10 Kriminaliteten begränsar människors frihet. Det är mest allvarligt för den som utsätts direkt, men det skapar även oro, rädsla och vanmakt hos brottsoffrens familjer och grannar. Den organiserade brottsligheten påverkar hela samhällen. Den fördjupar segregationen i skolor och bostadsområden. Kriminaliteten kan vara urskillningslös, men de som har små ekonomiska marginaler eller bor i utsatta områden löper särskilt stor risk att drabbas. Kriminaliteten tär på
15 sammanhållningen och försvårar ett solidariskt samhällsbygge. Därför är kampen mot kriminalitet och dess orsaker också en tydlig jämlikhetsfråga. De kommande tio åren behöver hela samhället kraftsamla för att bekämpa segregation och förhindra kriminellas påverkan på lokalsamhället. Sverige ska inte ha några utsatta områden.
20 Mäns våld mot kvinnor måste upphöra. Förövarna finns i alla samhällsgrupper, och är ett uttryck för det strukturella förtrycket mot kvinnor. Varje form av våld eller hot om våld mot kvinnor begränsar även tryggheten och friheten för de kvinnor som inte utsätts direkt. Våldet drabbar också många barn, och att utsätta andra eller att själv bli utsatt kan gå i socialt arv. De senaste åren har en rad straff på området skärpts, och allt fler inom rättsväsendet arbetar med mäns våld mot kvinnor,
25 men mer behöver göras. Den sociala och fysiska tryggheten för de som anmäler brotten måste stärkas – samhället ska finnas med hela vägen. Restriktionerna för män som dömts behöver bli tydligare även efter avtjänat straff. Kontaktförbud ska användas mer frekvent och överträdelser ska bestraffas. Vårdnad och umgänge med barn ska kunna begränsas ytterligare och i fler fall. Förutsättningarna för polisen att utreda brott ska förbättras, både när det gäller antalet anställda och möjligheten att
30 eftersöka bevis. Samverkan mellan polis och sociala myndigheter ska stärkas, både för att öka anmäl- ningsbenägenheten och för att kunna skydda utsatta kvinnor och deras barn bättre. Målet är att den som utsätts för våld i nära relation på ett tryggt sätt kan bo kvar i hemmet. För de som tvingas leva gömda måste livsvillkoren förbättras. Skyddat boende i offentlig och ideell regi för kvinnor behöver stärkas och ska inte privatiseras. Kvinnojourerna är idéburna organisationer som behöver ges resurser
35 långsiktigt för att verka i partnerskap med kommunerna. Det normförändrande arbetet i skolan och i civilsamhället ska stödjas för att tydliggöra att mäns våld mot kvinnor aldrig är acceptabelt. Alla som utsätts för våld i nära relationer ska få hjälp och stöttning av samhället. Straff för sexuella övergrepp mot barn ska skärpas och vara särskilt kännbara. Även straffet för sexköp skärps.
40 Den socialdemokratiskt ledda regeringen har skärpt en rad lagar och bestämmelser mot hedersrelaterat våld och förtryck, liksom flera myndigheters befogenheter att ingripa. Nu behöver
30

samordning och stöd runt både enskilda barn och familjer som helhet stärkas, liksom kommuners och myndigheters kompetens att upptäcka och motverka hedersbrott. Hedersrelaterat våld och förtryck kan aldrig accepteras och kriminaliseringen ska vara heltäckande.
5 Det är avgörande för samhällsutvecklingen att de rättsvårdande myndigheterna kan trycka tillbaka gängkriminaliteten med kraft. Vi ska bryta nyrekryteringen, angripa deras finansiering och skärpa straffen. Möjligheten att beslagta kriminellas tillgångar ska öka. Tystnadskulturen måste brytas, vi ska förbättra skyddet och stödet för vittnen och skärpa straffen för övergrepp i rättssak.
10 För att öka tryggheten och bekämpa brottsligheten behöver polistillväxten fortsätta. Det krävs en starkare polisärnärvaro i hela landet med fler områdespoliser som arbetar lokalt och brottsförebyggande. Även åklagar- och domstolsväsendet ska förstärkas. Kriminalvården ska byggas ut och professionaliseras ytterligare. Polisen behöver inte bara växa – de behöver också de modernare verktyg och mer långtgående befogenheter som krävs för att kunna förebygga och
15 lösa brott, såsom beslagtagande och att ta del av kriminellas kommunikation. Sekretessreglerna ses över så att nödvändig information snabbt kan utbytas mellan myndigheter för att bekämpa brott. Alla åtgärder som ingriper i den personliga integriteten ska samtidigt vara underställda tydliga regelverk och en oberoende granskning. Möjligheten att säga upp bostäder eller införa fler restriktioner för tungt kriminella ska stärkas för att skydda andra boende i området.
20 Brottsoffrens perspektiv ska stå i förgrunden och därför ska brottsofferstödet stärkas.
Inget litet barn drömmer om att begå våldsbrott eller att bli kurir i narkotikahandeln. Det mest effektiva sättet att skydda människor från brott är att se till att brottet aldrig äger rum. De sociala insatserna, särskilt för att motverka att unga människor hamnar i kriminalitet, måste därför öka.
25 Här har kommunernas fältarbetare en viktig roll. Trygga sammanhang i familjen, civilsamhället, idrotten och skolan är också centrala för barn och ungas utveckling. Barn och unga som kränker andra och överträder regler måste få en tydlig reaktion från omgivningen. Tryggheten på offentliga platser – till exempel gator och torg, bibliotek och simhallar – ska särskilt förstärkas. Skolan och omsorgen för barn och unga ska få bättre stöd att identifiera barn i riskzonen. Rätten
30 till fritidshem efter skoldagen ska gälla oavsett om föräldrarna har arbete eller ej. Samverkan mellan skola, vård och omsorg, socialtjänst och polis ska förstärkas, bland annat genom att informationsutbyte underlättas. Lagen om sluten ungdomsvård ses över i syfte att förlänga vårdtiderna, öka säkerheten och förbättra eftervården.
35 Socialtjänsten ska få ökade befogenheter till att ingripa tidigare genom så kallat mellantvång och insatser riktade till hela familjer. Medarbetarskydd behöver utsträckas även till socialtjänstarbetare och andra yrkesgrupper som arbetar med kriminella miljöer och brottsförebyggande arbete. Kommunernas brottsförebyggande ansvar ska förtydligas och få ökat statligt stöd. Det behöver säkras att kommuner vidtar tillräckligt långtgående åtgärder när barn och unga är på väg in i
40 kriminalitet. Avhopparverksamhet och stödet till kriminellas anhöriga ska stärkas.
Den organiserade brottsligheten tjänar sina pengar på narkotikahandel men också på ekonomisk brottslighet i form av till exempel bedrägerier, smuggling, skuldindrivning, svart näringsverksamhet,
31

bidragsbrott och penningtvätt. Detta underminerar välfärdssamhället och skadar tilltron. Välfärdsbrotten ska bekämpas och det måste bli ordning och reda i folkbokföringen. Ett systematiskt myndighetsgemensamt arbete krävs för att säkerställa att rätt person är skriven på rätt adress.
5 Var och en har ett personligt ansvar att inte göda de kriminella gängen men det är staten och samhällets samlade styrka som kan bryta upp parallella samhällsstrukturer.
Alla ska ha ett eget hem
10
Vi vill att hemmet ska vara den trygga punkten i varje människas liv. Ens bostad påverkar vilka arbeten man kan ta, var man kan studera, och hur mycket av ens vakna tid som går till pendling. Det avgör om man kan flytta hemifrån, påverkar vilka förskolor och skolor som är tillgängliga för ens barn, och möjligheten att känna ro. Vårt mål är ett Sverige där alla kan bo bra genom
15 hela livet.
Att ha en bostad är en social rättighet, och hela bostadspolitiken måste inriktas på att uppfylla detta. Vi kan inte acceptera att kommuner abdikerar från bostadsfrågan, och en nationell bostadspolitik krävs för att klara bostadsförsörjningen i hela landet. Målsättningen ska vara goda
20 bostäder åt alla – inte en marknad som fungerar för några. Det behövs både fler hyresrätter och blandade bostadsområden med villor, radhus och flerfamiljshus som bryter den växande bostadssegregationen. Sverige har haft det mest omfattande bostadsbyggandet på 30 år och det socialdemokratiska målet om 250 000 nya bostäder till 2020 uppnåddes. Nu måste vi gå vidare. Vi vill hålla den höga byggtakten uppe och till år 2030 ska en halv miljon nya bostäder påbörjas,
25 varav en stor del ska bestå av hyresrätter.
Segregationen bryts inte med särlösningar för resurssvaga som ska bo på vissa platser, eller genom kortsynta billighetslösningar som står i strid med en god boende- och uppväxtmiljö. Boende- och upphovsformer ska vara blandade. Det behövs dessutom stadsplanering som främjar jämlikhet,
30 jämställdhet och klimatmässig hållbarhet. Varje kommun måste ta ansvar för planering och byggande så att invånarna har tillgång till bra och hållbara bostäder, och kommunerna ska kunna åläggas detta. Social dumping ska motverkas. Samtidigt ska kommunernas förutsättningar förbättras genom en modern förköpsrätt av mark för bostadsbyggande och möjligheterna stärkas att agera mot fastighetsägare som missköter sina fastigheter och boendemiljöer.
35
De statliga investeringsstöden har varit framgångsrika och ska utvecklas och villkoras med krav på socialt ansvarstagande. Allmännyttan står för de flesta nyproducerade hyresrätter och leder utvecklingen i att pressa boendekostnader. Allmännyttans villkor behöver stärkas och styras
av samhällsnytta. Det måste även ges möjligheter att bygga på svaga marknader. Vi ska arbeta
40 aktivt för att förändra reglerna på EU-nivå och i Sverige så att avkastningskravet kan sänkas. Ett omfattande hyresbestånd och en gemensam förmedling för alla bostäder på en ort är avgörande för att alla ska kunna leva i bostäder som passar deras behov. All form av diskriminering på bostadsmarknaden ska motverkas.
32

Skillnaderna i boendekostnader mellan de som hyr och de som äger är stora och behöver minska. Samtidigt vill väldigt många – oberoende av bakgrund – äga sitt boende. Därför får lånetak och amorteringskrav inte vara utformade så att de i onödan utestänger låg- och medelinkomsttagare från att köpa lägenhet eller småhus.
5
Vid renoveringar och ombildningar vill vi stärka hyresgästernas ställning. Förekomsten av lyxrenoveringar i syfte att byta hyresgäster i det befintliga hyresbeståndet måste stävjas. Marknadshyror leder till en ökad omfördelning från hyresgäster till fastighetsägare, med en sämre vardagsekonomi för väldigt många människor som följd, och med ännu större svårigheter att få
10 en bostad. Allt detta utan att byggandet kan förväntas öka. Vi motsätter oss marknadshyror, och den svenska hyresförhandlingsmodellen ska stärkas.
En reglerad och rättssäker invandring
15
En stor del av den internationella migrationen i världen är ofrivillig. Den har sin grund i väpnade konflikter, ur förtryck och inte minst ur fattigdom. Fattigdomen kan ha många orsaker, såsom bristande utveckling i landet, stora klyftor, diskriminering och miljöförstöring.
20 Att de flesta ofrivilliga migranter i världen inte är asylsökande innebär att utmaningen är mycket större än själva asyllagstiftningen – vi måste angripa flyktens orsaker. Ett aktivt arbete för fred, demokrati, klimatomställning och utveckling är det viktigaste för att minska de umbäranden som ofrivillig migration innebär. Sverige ska tydligt stå upp för asylrätten och aktivt verka för att andra länder gör detsamma. Fler länder måste ta ett större solidariskt ansvar för flyktingmottagande. Då
25 kan fler människor med asylskäl få skydd och fördelningen mellan de mottagande länderna kan bli jämnare. Gemensamma överenskommelser och ansvarstagande är därför en högsta prioritet.
Det senaste decenniet har Sverige tagit ett mycket stort ansvar för att ge människor skydd.
Genom stora insatser från kommunerna, arbetsförmedlingen, föreningsliv och folkbildningen har 30 etableringen också förbättrats – det går allt snabbare för många nyanlända att komma i arbete.
Att få ett jobb och lära sig svenska är avgörande för att integrationen ska fungera. Det lägger grunden för självständighet och delaktighet i det svenska samhället och bidrar positivt till vårt gemensamma välstånd och vår välfärd. De människor som har invandrat hit och som arbetar, betalar skatt och deltar i samhällslivet bidrar till Sverige såväl ekonomiskt, socialt som kulturellt.
35 Samtidigt är segregationen, som oftast drabbar utrikes födda, ett av våra största samhällsproblem. Sverige ska vara rustat för ett hållbart och proportionerligt asylmottagande. Det innebär att
det måste finnas bostäder, omsorg, och möjligheter till utbildning och självförsörjning för de som får uppehållstillstånd. Det är grundläggande för integrationen och för att inte allt större klyftor ska leda till mer segregation. Många kommuner har under lång tid tagit ett stort ansvar
40 för flyktingmottagandet. Då är det rimligt att staten ger dessa kommuner extra resurser. Därför behöver den statliga etableringsersättningen till kommunerna ses över.
33

Eftersom detta inte kan lösas enbart med större investeringar ens under överskådlig sikt, påverkar antalet asylsökande tydligt förutsättningarna för integrationen. Att det ännu saknas tydliga överenskommelser på EU-nivå om gemensamt ansvar och en mer harmoniserad lagstiftning understryker vikten av att villkoren för uppehållstillstånd och andra regelverk behöver vara
5 anpassade till Sveriges kapacitet och förmåga för mottagande och integration. Det är därför bra och nödvändigt att Sverige nu har en långsiktig och hållbar asyllagstiftning på plats. Möjligheten till familjeåterförening har återinförts, och efter tre år med tillfälliga uppehållstillstånd kan man beviljas permanent uppehållstillstånd om man uppfyller vissa villkor. Svensk asylprövning ska vara rättssäker och den sökandes skyddsbehov ska stå i centrum. Barnperspektivet ska vara integrerat
10 i asylprocessen. Den som är i behov av skydd ska få stanna. Den som får avslag på sin ansökan ska återvända. Den hänsynslösa flyktingsmugglingen ska motverkas.
Precis som vi anser att varje medlemsstat i EU måste ta sin del av ansvaret för flyktingmottagandet på
ett aktivt och solidariskt sätt, måste alla kommuner dela ansvaret för Sveriges mottagande. Många 15 kommuner har fått ta ett allt för stort ansvar, och om integrationen ska fungera så måste ansvaret för nyanlända fördelas rättvist. EBO ska avvecklas och den statliga styrningen av fördelningen av
asylmottagande över landet ska öka. Nationella mottagningscenter med goda möjligheter till stöd, och kapacitet att snabbt lotsa människor vidare i asylprocessen kan vara en del i detta.
20 Arbetskraftsinvandring stärker Sveriges ekonomi och välfärd när den sker till bristyrken och till kollektivavtalsenliga löner och villkor. Arbetskraftsinvandring från länder utanför EU till yrken där det inte råder någon brist på arbetskraft riskerar däremot att öka klyftorna, och har lett till omfattande fusk och exploatering. Det minskar dessutom möjligheterna för arbetslösa i Sverige att komma in på arbetsmarknaden. En mycket stor del av arbetskraftsinvandringen sker just till jobb
25 med låga krav på utbildning eller erfarenhet. Att människor ges sämre arbetsvillkor, med lägre lön, längre arbetsdagar eller sämre arbetsmiljö för att de kommer från ett annat land strider mot våra mest grundläggande värderingar.
Vi vill därför återinföra en arbetsmarknadsprövning. Arbetskraftsinvandring från länder utanför 30 EU ska begränsas till de yrken där det råder brist på arbetskraft. Det behövs en objektiv prövning
av arbetsmarknadens behov med tydlig insyn från arbetsmarknadens parter. Löner, arbetsmiljö, säkerhet och andra villkor ska aldrig understiga vad svenska kollektivavtal och svensk lag föreskriver. Förhandskontroller av arbetsgivare som vill ta arbetskraft till Sverige ska skärpas.
35 Parallellt med ett stramare regelverk till skydd för arbetstagare och mot lönedumpning behöver straff och andra sanktioner mot exploatering av utländska arbetstagare skärpas. Resurserna för rättsväsendet att upprätthålla lagar kring arbetarskydd och migration ska stärkas. De fackliga organisationernas möjlighet att utöva tillsyn och stödja arbetstagare oavsett ursprung eller fackligt medlemskap ska stärkas. Ett brett program för att motverka arbetslivskriminalitet ska sjösättas.
34

VI BYGGER GEMENSAM SÄKERHET TILLSAMMANS
5
parlamentariska arbetet. Vi försvarar demokratin och agerar mot maktmissbruk och diktatoriskt 10 agerande. Vi står upp för folkrätten, de mänskliga rättigheterna och principen om mänsklig säkerhet.
Demokratiska rörelser och aktörer, fackföreningar och civilsamhällen ska stöttas världen över. Socialdemokraterna ska verka för en stark fredsrörelse i hela världen. Ekonomiska, sociala och kulturella hinder för global rättvisa och människors frigörelse måste avlägsnas. Sverige ska fortsätta att driva en feministisk utrikespolitik, för att kvinnors perspektiv och förutsättningar måste få
15 större påverkan i den internationella politiken. Målet är att kvinnor och män ska ha samma rättigheter, skyldigheter och möjligheter. Makt och resurser ska fördelas jämställt. Hbtq+personers rättigheter ska garanteras internationellt och deras rättigheter och identitet ska respekteras fullt ut.
Ett nytt geopolitiskt landskap har vuxit fram som skapar instabilitet och osäkerhet. De auktoritära 20 ambitionerna att nedmontera demokratin och inskränka mänskliga rättigheter är påtagliga, och
flera länder stärker sin ställning genom vapenmakt, hybridkrigföring och desinformation. Att stå upp för folkrätten är avgörande för att möta dessa hot. Sverige ska agera för att brott mot folkrätt och mänskliga rättigheter möts av sanktioner och ansvarsutkrävande. Samtidigt ska vi stå för dialog och tillvarata de möjligheter som finns, inte minst genom handel, miljö och mellanfolkliga
25 kontakter.
Vårt svar på auktoritära utvecklingar är ett starkare FN, ett välfungerande OSSE, ett globalt mer aktivt EU, fortsatt samarbete i Norden, i Arktiska regionen samt runt Östersjön och en offensiv agenda för demokrati, diplomati och multilateralism. Socialdemokraterna ska verka för
30 att Norden ska bli världens mest hållbara och integrerade region till 2030 – med flera konkreta åtgärder för att förenkla för de som bor och verkar i gränsområden.
Den internationella arbetarrörelsens ansträngningar för att skydda löntagare behöver stärkas i
internationella organ. Vi ska jobba för att stärka fackliga rättigheter och mänskliga rättigheter i 35 arbetslivet genom utrikespolitiken.
De stora framtidsutmaningarna kan inte lösas på egen hand, av ett enda land. Det krävs samarbete, solidaritet och systematik. Därmed är det europeiska samarbetet avgörande på en lång rad sätt. Det är genom EU vi har möjlighet att driva en rättvis klimatomställning, öka säkerheten,
40 och genomföra en human, rättssäker och långsiktig migrationspolitik.
En solidarisk, säker och demokratisk värld
Internationell solidaritet är grunden för socialdemokratin – i föreningar, folkrörelser och i det
35

Sverige ska vara ledande i arbetet för ett starkare EU som står upp för demokrati, rättsstatens principer, barnkonventionen och mänskliga rättigheter. När medlemsländer agerar i strid mot dessa principer måste det kunna få tydliga och långtgående konsekvenser. Europasamarbetet ska bidra till att öka jämställdheten, stärka jämlikheten och värna pluralistiska samhällen i alla
5 Europas länder. Att fler länder vill vara en del i den europeiska gemenskapen är en styrka. För att fler länder ska kunna bli medlemmar måste de leva upp till strikta krav på en stabil ekonomi, ett oberoende rättsväsende och respekt för grundläggande värderingar. EU är därtill Sveriges viktigaste utrikes- och säkerhetspolitiska arena. Därför ska möjligheten ses över att övergå från krav på enhällighet till kvalificerade majoritetsbeslut inom vissa områden. Enskilda länder bör
10 inte längre kunna hindra att hela unionen kommer till tals i frågor om mänskliga rättigheter och internationella konflikter.
Arbetet med EU:s sociala pelare ska fortsätta för att stärka jämlikhet och jämställdhet. Vi vill se
ett EU som konkurrerar genom kunskap, fler och bättre jobb och goda arbetsvillkor. Forskning 15 och innovation ska prioriteras högre. Arbetstagarnas trygghet ska stärkas oavsett var i EU
man arbetar eller var man kommer ifrån. EU har en central roll i att motverka skatteflykt, få företag att respektera fackliga rättigheter och ta ett faktiskt samhällsansvar samtidigt som vår arbetsmarknadsmodell ska värnas.
20 Europa ska bli världens första fossilfria kontinent. EU:s gröna giv ska vara vägledande för EU:s budget och återhämtning efter pandemin. Den klimatlag som har antagits är en stor framgång. Vi socialdemokrater ska stärka EU:s klimatarbete och göra klimatlagen bindande för medlemsstaterna. Den biologiska mångfalden och den accelererande utrotningen av arter är rent existentiella frågor. EU:s lagstiftning måste ge ett bättre skydd för ekosystemen och skärpas mot
25 alla hormonstörande ämnen. En internationell expertpanel för kemikalier bör inrättas och ett bindande globalt kemikalieavtal tecknas.
Klimatarbetet är centralt i vårt internationella arbete eftersom klimatkrisen är ett globalt och
existentiellt hot. Den omfattande utarmningen av natur och ekosystem drabbar förutsättningarna 30 för rent vatten, ren luft och livsmedelsproduktion. Det innebär stora umbäranden och kostnader i och med att möjligheten att försörja sig i ett område helt kan upphöra. För att nå Parisavtalets mål
behöver de åtaganden världens länder gjort skärpas avsevärt. Investeringarna i en grön omställning behöver öka och fossila subventioner successivt fasas ut för att ersättas med hållbara lösningar.
Ett globalt koldioxidpris bör införas med principen att förorenaren betalar. Det behövs också
35 ett tak för hur mycket mer koldioxid som kan släppas ut i atmosfären. Utvecklingsländer ska få ekonomiskt och tekniskt stöd för att genomföra klimatåtgärder och att anpassa sina samhällen till klimatförändringarna. Kunskapsutbyte och miljödiplomati är viktigt, också för industrialiserade länder, och det arbetet bör förstärkas. I dag sker miljöbrott och förstörelse av livsmiljöer ofta utan straff. De internationella juridiska möjligheterna att utkräva ansvar och säkerställa att storskalig
40 miljöförstörelse kriminaliseras måste stärkas.
36

Klimatförändringarnas effekter, såsom extrema väderhändelser, torka, översvämningar och havsnivåhöjningar, innebär stora påfrestningar både för Sverige och globalt. Att motverka klimatförändringarna är därmed också ett säkerhets- och försvarspolitiskt intresse.
5 Kärnvapenhotet är en fråga om liv och död. Kärnvapenmakterna måste ta gemensamt ansvar och göra konkreta nedrustningsåtaganden. Kärnvapennedrustning kräver tillit mellan länder med kärnvapen, något som tar tid att bygga upp. Samtidigt kan inte resten av världen acceptera att inga nya framsteg görs. Nu finns en FN-konvention om kärnvapenförbud. Som observatör till FN:s förbud mot kärnvapen ska Sverige bidra till att konventionen utvecklas och förtydligas.
10 Målet är att Sverige ska ansluta sig. I arbetet för kärnvapennedrustning ska Sverige ha en ledande roll. Vi socialdemokrater vill ha ett globalt kärnvapenförbud. Det avgörande arbetet för en kärnvapenfri värld går genom att stärka icke-spridningsfördraget och att öka kärnvapenmakternas vilja till nedrustning. Sverige ska vara drivande för inrättandet av ett FN-sekretariat som
bland annat ska övervaka att nedrustningslöften efterlevs. Den svenska kompetensen inom 15 kärnvapennedrustning ska stärkas.
Utrikespolitik blir ofta inrikespolitik i en digital tid. Framväxten av högerpopulistiska och nationalistiska krafter samverkar med auktoritära regimer för att underminera demokratin.
Det handlar om vår integritet, yttrandefrihet och tillgången till fri och opartisk information och
20 media. Journalisters säkerhet ska stöttas världen över. Organiserade desinformationsinsatser och hatkampanjer ska motverkas, oavsett om det är statliga eller andra aktörer som står bakom. Det är uppenbart att de digitala plattformarna inte klarar av att ta sitt ansvar i dessa frågor och att det krävs internationella regler. Goda krafter inom föreningsliv och folkbildning behöver mobiliseras för att stärka källkritikens roll och det svenska samhällets motståndskraft mot desinformation.
25
Pandemin har inneburit att fattigdomsbekämpningen har kastats årtionden tillbaka. Vi vill 30 se ett solidariskt och jämställt bistånd som bekämpar fattigdom, bidrar till långsiktigt hållbar
utveckling och som ställer krav på demokratiska framsteg. Vi står upp för enprocentmålet. Socialdemokraterna accepterar avräkningar enligt OECD-DAC:s riktlinjer, men det ska hanteras restriktivt. Att uppfylla FN:s biståndsmål bör vara obligatoriskt för att rikare länder ska kunna kandidera till säkerhetsrådet. Utvecklingssamarbetet ska i så stor utsträckning som möjligt vara
35 lokalt förankrat. En värld med större ojämlikhet, mer hunger och konflikter är en osäkrare värld för alla, men flickor och kvinnor drabbas särskilt hårt. Oavsett om människor lämnar sina hem på grund av krig, fattigdom eller klimat, är det viktig att stötta det långsiktiga utvecklingssamarbetet så att skälen till ofrivillig migration kan undanröjas. Ett särskilt fokus ska ligga på att skydda barn och deras rättigheter under väpnade konflikter eller när de tvingas på flykt.
40
Den socialdemokratiska biståndspolitiken ska bidra till att uppnå jämställdhet genom att resurser fördelas jämställt. Kvinnors och flickors åtnjutande av mänskliga rättigheter, inklusive sexuell och reproduktiv hälsa och rättigheter runt om i världen, är centralt. Likaså kvinnors och flickors
Global rättvisa
37

deltagande i beslutsprocesser på alla nivåer. Att ge kvinnor och flickor makt över sina liv och främja deras rättigheter är det bästa sättet för att bekämpa fattigdom, nå ekonomisk tillväxt och mänsklig utveckling.
5 I enlighet med Agenda 2030 anser vi att biståndet i ökad utsträckning ska fokusera på kunskapsöverföring och institutionell kapacitetsutveckling. Att ge stöd till effektiva och rättvisa skattesystem är centralt för att motverka korruption och bidra till social utveckling och ökad jämlikhet. I samförstånd med mottagarländer ska det tas fram regelverk för att motverka att generösa skattelättnader ges till internationella storföretag. Demokratistödet till partier och andra
10 politiska aktörer bör öka, eftersom de tillsammans med de fackliga rörelserna utgör hörnstenar i jämlika och demokratiska samhällen.
Eget arbete som ger en egen försörjning är grundläggande för människors frihet och ett effektivt
sätt att bekämpa fattigdom. Löner som går att leva på, säker arbetsmiljö och anständiga
15 anställningsvillkor måste säkerställas. Möjligheten att organisera sig i fria fackföreningar, och
löntagarorganisationernas inflytande över samhällsutvecklingen, är centralt i kampen för global rättvisa. Alla länder ska uppmuntras till att anta ILO:s kärnkonventioner. Sverige ska bidra till att social dialog som metod utvecklas, sprids och stärks genom arbetet med Global Deal.
20
värderingar. Samhällets utveckling ska bestämmas demokratiskt genom fri åsiktsbildning och 25 inte begränsas genom politisk, militär eller annan påtryckning från andra. Därför, och eftersom
det säkerhetspolitiska läget i vårt närområde har försämrats över tid, behöver Sverige ett starkt, effektivt och folkligt förankrat försvar.
Det militära och civila försvaret ska sammantaget ha en sådan styrka, sammansättning, ledning, 30 beredskap och uthållighet att det avhåller andra från att försöka angripa, kontrollera eller på annat
sätt utnyttja svenskt territorium. Under de socialdemokratiskt ledda regeringarna sedan 2014 har försvarets inriktning lagts om från ett insatsförsvar till ett nationellt totalförsvar. Att återaktivera värnplikten har möjliggjort ett växande militärt försvar samtidigt som det bidrar till en folklig förankring. Stora investeringar har gjorts och planeras i syfte att nå en högre försvarsförmåga, en
35 förmåga som måste vara uthållig och pålitlig över tid. Vår militära alliansfrihet stärks också av en hög grad av egen kompetens och materielförsörjning.
Den militära alliansfriheten är ett fundament i Sveriges säkerhetspolitik och den bidrar tillsammans
med vår ökade militära förmåga och fördjupade internationella samarbeten till säkerhet och 40 stabilitet i vårt närområde. Den ger oss handlingsfrihet att agera på det sätt som bäst gagnar
avspänning och en fredlig utveckling, samt säkrar vår självständighet i utrikespolitiken. Därför
Ett starkt och folkligt förankrat försvar
Totalförsvaret är ett yttersta skydd för vår demokrati, våra rättigheter och grundläggande
38

ska Sverige inte gå med i Nato. Vår militära alliansfrihet tjänar oss väl och bidrar till stabilitet
och säkerhet. Sverige kommer inte att förhålla sig passivt om en katastrof eller ett angrepp skulle drabba ett annat EU-land eller ett nordiskt land. Vi förväntar oss att dessa länder agerar på samma sätt om Sverige drabbas. Vi ska därför kunna ge och ta emot stöd, såväl civilt som militärt.
5 Demokratin vinner när demokratier håller samman. Vi kan bara bygga vår säkerhet tillsammans och i solidaritet med andra. Samarbetet inom EU och med Nato ska fördjupas. Finland har och ska ha en särställning i vårt samarbete. Säkerhetspolitiken ska vara stabil, tydlig och långsiktig.
FN:s verksamhet för att bygga, bevara och vid behov tvinga fram fred är viktig. Principen 10 om skyldighet att skydda ska efterlevas. De länder som angriper sin egen befolkning ska
inte kunna hänvisa till suveränitet för att undvika att världssamfundet ingriper. Sverige ska fortsätta sitt aktiva engagemang och bidra med svensk trupp, poliser och annan civil personal i internationella insatser inom ramen för FN, EU, Nato och OSSE. För alla fredsbevarande och fredsframtvingande operationer som Sverige deltar i ska det finnas ett tydligt folkrättsligt mandat.
15 Nya hot, som gränsöverskridande organiserad brottslighet och terrorism, påverkar också den fredsbevarande verksamheten. Vi ska kontinuerligt anpassa oss efter hur svenska insatser bäst kan bidra. Det är av särskild vikt att stärka IT- och cybersäkerheten samt samhällets förmåga att möta asymmetriska cyberhot. Den nationella cyberkompetensen ska stärkas för att kunna bemöta cyberangrepp och antagonistiska cyberhot. Det psykologiska försvaret har en viktig roll
20 för att motverka desinformation, ryktesspridning och för att värna det öppna samhället,
fri åsiktsbildning och Sveriges oberoende. Folkrättens principer ska vara utgångspunkten för den socialdemokratiska politiken för internationell säkerhet.
Vi är positiva till ett bredare frivilligt deltagande även i det civila försvaret och i krisberedskapen. 25 Här har de frivilliga försvarsorganisationerna och andra folkrörelser en viktig roll att spela.
Människor ska stödjas att både vara bättre förberedda för sin egen försörjning under kort tid, och för att organiserat kunna stödja sina medmänniskor vid kriser. Det civila försvaret behöver förstärkas både för att kunna understödja det militära försvaret, och för att skydda liv, hälsa, demokrati, rättssäkerhet och grundläggande samhällsfunktioner. Utvecklingen av det civila
30 försvaret ska även stärka samhällets förmåga att förebygga och hantera svåra påfrestningar i fred. Det nordiska samarbetet behöver stärkas, inte minst för att säkerställa en god samverkan vid
kris. Ett starkare och mer organiserat samarbete med våra nordiska grannländer är en viktig del i utvecklingen av den civila beredskapen i våra gränsområden. Även Försvarsmaktens befogenheter och förutsättningar att stödja samhället vid civila kriser ska utvecklas.
39

 